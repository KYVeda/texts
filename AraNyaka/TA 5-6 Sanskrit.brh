ver 1.1 dt 31.07.2022

oM namaH paramAtmane, SrI mahAgaNapataye namaH
SrI guruByo namaH, haqriqH oM

5	kRuShNa yajurvedIya taittirIya AraNyake - pa~jcamaH prapAThakaH

5.1	pa~jcamaH prapAThakaH - SIkShA vallI 
anuvAkaM - 1
T.A.5.1.1
Sanno# miqtraH SaM ~Mvaru#NaH | Sanno# BavatvaryaqmA | Sannaq indroq bRuhaqspati#H | 
Sannoq viShNu#-rurukraqmaH | namoq brahma#Ne | nama#ste vAyo | 
tvameqva praqtyakShaqM brahmA#si | tvameqva praqtyakShaqM brahma# vadiShyAmi | 
RuqtaM ~Mva#diShyAmi | saqtyaM ~Mva#diShyAmi ( ) | tanmAma#vatu | tadvaqktAra#mavatu | 
ava#tuq mAM | ava#tu vaqktAraM$ || oM SAntiqH SAntiqH SAnti#H || 1 (15)
(saqttyam ~Mva#diShyAmiq pa~jca# ca) (A1)

anuvAkaM - 2
T.A.5.2.1
SIkShAM ~MvyA$KyAsyAqmaH | varNaqH svaraH | mAtrAq balaM | sAma# santAqnaH | 
ityuktaH SI$kShAddhyAqyaH || 2 (5) (SIkShAm pa~jca#) (A2)

anuvAkaM - 3
T.A.5.3.1
saqha nauq yaSaH | saqha nau bra#hmavaqrcasaM || 
athAtaH sa(gm)hitAyA upaniShadaM ~MvyA$KyAsyAqmaH | 
pa~jcasvadhi-ka#raNeqShu | adhilokamadhi-jyautiSha-madhividya-madhipraja#-maddhyAqtmaM | 
tA mahAsa(gm)hitA i#tyAcaqkShate || 
athA#dhi loqkaM | pRuthivI pU$rvarUqpaM | dyaurutta#rarUqpaM | 
AkA#SaH saqndhiH | 3 (10)

T.A.5.3.2
vAyu#H sandhAqnaM | itya#dhi loqkaM || 
athA#dhi jyauqtiShaM | agniH pU$rva rUqpaM | Aditya utta#rarUqpaM | 
A#paH saqndhiH | vaidyuta#H sandhAqnaM | itya#dhi jyauqtiShaM || 
athA#dhi viqdyaM | AcAryaH pU$rva rUqpaM | 4 (10)

T.A.5.3.3
antevAsyutta#rarUqpaM | vi#dyA saqndhiH | 
pravacana(gm)# sandhAqnaM | itya#dhi viqdyaM || 
athAdhiqprajaM | mAtA pU$rvarUqpaM | pitotta#rarUqpaM | pra#jA saqndhiH | 
prajanana(gm)# sandhAqnaM | ityadhiqprajaM || 5 (10)

T.A.5.3.4
athAddhyAqtmaM | adharAhanuH pU$rva rUqpaM | uttarAhanu-rutta#rarUqpaM | 
vAK saqndhiH | jihvA# sandhAqnaM | ityaddhyAqtmaM || 
itI mAma#hA saq(gm)qhitAH || 
ya evametA mahAsa(gm)hitA vyAKyA#tA veqda | 
sandhIyate praja#yA paqSuBiH | 
brahmavarca-senAnnAdyena suvargyeNa# (suvargeNa#) lokeqna ( ) || 6 (10)
(saqndhi - rAcAryaH pU$rvarUqpa - mityadhiqprajam - ~Mlo#keqna) (A3)

anuvAkaM - 4
T.A.5.4.1
ya #007A;Canda#sA-mRuShaqBo viqSvarU#paH | CandoqByo-&ddhyaqmRutA$th saMbaqBUva# | 
sa mendro# meqdhayA$ spRuNotu | aqmRuta#sya devaq dhAra#No BUyAsaM || 
SarI#raM meq vica#r.ShaNaM | jiqhvA meq madhu#mattamA | karNA$ByAqM BUriq viSru#vaM | 
brahma#NaH koqSo#&si meqdhayA &pi#hitaH | SruqtaM me# gopAya || 
Aqvaha#ntI vitanvAqnA | 7 (10)

T.A.5.4.2
kuqrvAqNA cIra#-mAqtmana#H | vAsA(gm)#siq mamaq gAva#Sca | 
aqnnaqpAqne ca# sarvaqdA | tato# meq Sriyaq-mAva#ha | 
loqmaqSAM paqSuBi#H saqha svAhA$ || AmA#yantu brahmacAqriNaqH svAhA$ | 
vimA#&&yantu brahmacAqriNaqH svAhA$ | pramA#&&yantu brahmacAqriNaqH svAhA$ | 
damA#yantu brahmacAqriNaqH svAhA$ | SamA#yantu brahmacAqriNaqH svAhA$ || 8 (10)

T.A.5.4.3
yaSoq jane#&sAniq svAhA$ | SreyAqnaq. vasya#so&sAniq svAhA$ || 
taM tvA# Bagaq pravi#SAniq svAhA$ | sa mA# Bagaq pravi#Saq svAhA$ | 
tasmi$nath saqhasra# SAKe | niBa#gAqhaM tvayi# mRujeq svAhA$ || 
yathA&&paqH prava#tAq&&yanti# | yathAq mAsA# aharjaqraM | 
eqvaM mAM bra#hmacAqriNa#H | dhAtaqrAya#ntu saqrvataqH svAhA$ ( ) || 
praqtiqveqSo#&siq pra mA# BAhiq pra mA# padyasva || 9 (11) 
(viqtaqnvAqnA - SamA#yantu brahmacAqriNaqH svAhAq-dhAtaqrAya#ntu saqrvataqH svAhaika#m ca) (A4)

anuvAkaM - 5
T.A.5.5.1
BU-rBuvaq-ssuvaq-ritiq vA eqtA stiqsro vyAhRu#tayaH || 
tAsA#muhasmaiq tAM ca#tuqrtthIM | mAhA#camasyaqH prave#dayate | 
mahaq iti# || tad brahma# | sa AqtmA | a~ggA$nyaqnyA deqvatA$H || 
BUritiq vA aqyaM ~MloqkaH | Buvaq ityaqntari#kShaM | 
suvaq-rityaqsau loqkaH | 10 (10)

T.A.5.5.2
mahaq ityA#diqtyaH | Aqdiqtyenaq vAva sarve# loqkA mahI#yante || 
BUritiq vA aqgniH | Buvaq iti# vAqyuH | suvaqrityA#diqtyaH | 
mahaq iti# caqndramA$H | caqndrama#sAq vAva sarvA#Niq jyotI(gm)#Shiq mahI#yante || 
BU-ritiq vA Ruca#H | Buvaq itiq sAmA#ni | 
suvaq ritiq yajU(gm)#Shi | 11 (10)

T.A.5.5.3
mahaq itiq brahma# | brahma#NAq vAva sarve# veqdA mahI#yante || 
BUritiq vai prAqNaH | Buvaq itya#pAqnaH | suvaqriti# vyAqnaH | mahaq ityannaM$ | 
anne#naq vAva sarve$ prAqNA mahI#yante || tA vA eqtA-Scata#sra Scatuqd^^rdhA | 
cata#sra-Scatasroq vyAhRu#tayaH | tA yo veda# ( ) | sa ve#daq brahma# | 
sarve$&smai deqvA baqlimAva#hanti || 12 (12)
(aqsau loqko - yajU(gm)#Shiq - vedaq dve ca#) (A5)

anuvAkaM - 6
T.A.5.6.1
sa ya eqSho$&ntar.-hRu#daya AkAqSaH | tasmi#nnaqyaM puru#Sho manoqmaya#H | 
amRu#to hiraqNmaya#H || anta#reNaq tAlu#ke | ya eqSha stana# ivAvaqlaMba#te | 
se$ndra yoqniH | yatrAqsau ke#SAqnto viqvarta#te | vyaqpohya# SIr.ShakapAqle || 
BUrityaqgnau prati#tiShThati | Buvaq iti# vAqyau | 13 (10)

T.A.5.6.2
suvaqrityA#diqtye | mahaq itiq brahma#Ni | Aqpnotiq svArA$jyaM | 
Aqpnotiq mana#saqspati$M | vAkpa#tiq ScakShu#ShpatiH | Srotra#pati rviqj~jAna#patiH | 
eqtat tato# Bavati | AqkAqSa Sa#rIraqM brahma# | 
saqtyAtma# prAqNArA#maqM mana# AnandaM | SAnti# samRuddha-maqmRutaM$ ( ) || 
iti# prAcIna yoqgyopA$sva || 14 (11) 
(vAqyA-vaqmRutaq meka#m ca) (A6)

anuvAkaM - 7
T.A.5.7.1
pRuqthiqvya#ntari#kShaqM dyaur-diSo#&vAntaradiqSAH | 
aqgnir-vAqyu-rA#diqtya-ScaqndramAq nakSha#trANi | 
Apaq oSha#dhayoq vanaqspata#ya AkAqSa AqtmA | itya#dhiBUqtaM || 
athAddhyAqtmaM | prAqNo vyAqno#&pAqna u#dAqnaH sa#mAqnaH | 
cakShuqH SrotraMq manoq vAk tvak | carma# mAq(gm)q sa(gg)snAvAsthi# maqjjA || 
eqta da#dhiviqdhAyaqrq.Shiq ravo#cat | pA~gktaMq ~MvA iqda(gm) sarva$M ( ) | 
pA~gkta#naiqva pA~gkta(gg)# spRuNoqtIti# || 15 (11) 
(sarvaqmeka#m ca) (A7)

anuvAkaM - 8
T.A.5.8.1
o-mitiq brahma# || o-mitIqda(gm) sarva$M || 
omityeqta-da#nukRuti hasmaq vA aqpyo SrA#vaqyetyA-SrA#vayanti | 
o-mitiq sAmA#ni gAyanti | o(gm) Somiti# SaqstrANi# Sa(gm)santi | 
o-mitya#ddhvaqryuH pra#tigaqraM prati#gRuNAti | o-mitiq brahmAq prasau#ti | 
o-mitya#gnihoqtra-manu#jAnAti | 
o-miti# brAhmaqNaH pra#vaqkShyannA#haq brahmopA$pnavAqnIti# | 
brahmaiqvo-pA$pnoti || 16 (10) 
(om daSa#) (A8)

anuvAkaM - 9
T.A.5.9.1
RutaM ca svAddhyAya prava#caneq ca | 
satyaM ca svAddhyAya prava#caneq ca | 
tapaSca svAddhyAya prava#caneq ca | 
damaSca svAddhyAya prava#caneq ca | 
SamaSca svAddhyAya prava#caneq ca | 
agnayaSca svAddhyAya prava#caneq ca | 
agnihotraM ca svAddhyAya prava#caneq ca | 
atithayaSca svAddhyAya prava#caneq ca | 
mAnuShaM ca svAddhyAya prava#caneq ca | 
prajA ca svAddhyAya prava#caneq ca ( ) | 
prajanaSca svAddhyAya prava#caneq ca | 
prajAtiSca svAddhyAya prava#caneq ca || 
satyamiti satyavacA# rAthIq taraH | 
tapa iti taponityaH pau#ruSiqShTiH | 
svAddhyAya pravacane eveti nAko# maudgaqlyaH | 
taddhi tapa#staddhiq tapaH || 17 (16)
(prajA ca svAddhyAyaprava#caneq ca ShaTca#) (A9)

anuvAkaM - 10
T.A.5.10.1
aqhaM ~MvRuqkShasyaq reri#vA | kIqrtiH pRuqShThaM giqreri#va | 
Uqd^^rdhva pa#vitro vAqjinI#va svaqmRuta#masmi | dravi#Naq(gm)q sava#rcasaM | 
sumedhA a#mRutoqkShitaH | iti triSa~gkor-vedA#nuvaqcanaM || 18 (6)
(aqha(gm) ShaT) (A10)

anuvAkaM - 11
T.A.5.11.1
vedamanUcyA- &cAryontevAsina-ma#nuSAqsti || 
satyaqM ~Mvada | dharmaqM cara || svAddhyAyA$nmA praqmadaH | 
AcAryAya priyaM dhanamAhRutya prajAtantuM mA vya#vacCeqthsIH | 
satyAnna prama#ditaqvyaM | dharmAnna prama#ditaqvyaM | kuSalAnna prama#ditaqvyaM | 
BUtyai na prama#ditaqvyaM | svAddhyAya pravacanAByAM na prama#ditaqvyaM | 19 (10)

T.A.5.11.2
devapitRukAryAByAM na prama#ditaqvyaM || 
mAtRu#devoq Bava | pitRu#devoq Bava | 
AcArya# devoq Bava | atithi#devoq Bava || 
yAnyanavadyAni# karmAqNi | tAni sevi#tavyAqni | no i#tarAqNi || 
yAnyasmAka(gm) suca#ritAqni | tAni tvayo#pAsyAqni | 20 (10)

T.A.5.11.3
no i#tarAqNi || ye ke cAsma-cCreyA(gm)#so brAqhmaNAH | 
teShAM tvayA&&sane na praSva#sitaqvyaM || Sraddha#yA deqyaM | aSraddha#yA&deqyaM | 
Sri#yA deqyaM | hri#yA deqyaM | Bi#yA deqyaM | sam~Mvi#dA deqyaM || 
atha yadi te karmavicikithsA vA vRutta viciki#thsA vAq syAt | 21 (10)

T.A.5.11.4
ye tatra brAhmaNA$H sammaqraq.SinaH | yuktA# AyuqktAH | 
alUkShA# dharma#kAmAqH syuH | yathA te# tatra# varteqrann | tathA tatra# varteqthAH || 
athAByA$KyAteqShu | ye tatra brAhmaNA$H sammaqrq.SinaH | yuktA# AyuqktAH | 
alUkShA# dharma# kAmAqH syuH | yathA te# teShu# varteqrann ( ) | 22 (10)

T.A.5.11.5
tathA teShu# varteqthAH || eSha# AdeqSaH | eSha u#padeqSaH | 
eShA ve#dopaqniShat | etada#nuSAqsanaM | eva mupA#sitaqvyaM | eva mucaita#dupAqsyaM || 23 (7)
(svAddhyAyapravacanAByAm na prama#ditaqvyam - tAnitvayo#pAsyAqni - syAt - teShu# varteqranth - +saqpta ca#) (A11)

anuvAkaM - 12
T.A.5.12.1
Sanno# miqtraH SaM ~Mvaru#NaH | Sanno# BavatvaryaqmA | 
Sannaq indroq bRuhaqspati#H | 
Sannoq viShNu# rurukraqmaH | namoq brahma#Ne | nama#ste vAyo | 
tvameqva praqtyakShaqM brahmA#si | tvAmeqva praqtyakShaqM brahmA vA#diShaM |
 Ruqtama#vAdiShaM | saqtyama#vAdiShaM ( ) | tanmAmA#vIt | tadvaqktAra#mAvIt | AvIqnmAM | 
AvI$dvaqktAra$M || oM SAntiqH SAntiqH SAnti#H || 24 (15)
(saqtyama#vAdiShaqm pa~jca# ca) (A12)
|| iti SIkShAvallI samAptA ||
+++++++++++++++++++++++++
oM namaH paramAtmane, SrI mahAgaNapataye namaH
SrI guruByo namaH, haqriqH oM

brahmAnanda vallI

anuvAkaM - 13
T.A.5.13.1
saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H || 25 (5) 
(saqha pa~jca#) (A13)

anuvAkaM - 14
T.A.5.14.1
braqhmaqvidA$pnotiq para$M || 
tadeqShA&Byu#ktA | saqtyaM j~jAqna-ma#naqntaM brahma# | 
yo vedaq nihi#taqM guhA#yAM paraqme vyo#mann | 
so$&S~juteq sarvAqn kAmA$nth saqha | brahma#NA vipaqSciteti# || 
tasmAqdvA eqtasmA#dAqtmana# AkAqSaH saMBU#taH | AqkAqSAd vAqyuH | 
vAqyoraqgniH | aqgnerApa#H | aqdByaH pRu#thiqvI | pRuqthiqvyA oSha#dhayaH | 
oSha#dhIqByo&nna$M | annAqt puru#ShaH || 
sa vA eSha puruSho&nna#rasaqmayaH || tasyeda#mevaq SiraH | 
ayaM dakShi#NaH paqkShaH | ayamutta#raH paqkShaH | ayamAtmA$ | 
idaM pucCa#M pratiqShThA || tadapyeSha Slo#ko Baqvati || 26 (21)

T.A.5.14.2
annAqdvai praqjAH praqjAya#nte | yAH kASca# pRuthiqvI(gg) SriqtAH | 
athoq anne#naiqva jI#vanti | athai#naqdapi#yantyantaqtaH | 
annaq(gm)q hi BUqtAnAqM jyeShTha$M | tasmA$th sarvauShaqdha mu#cyate | 
sarvaqM ~Mvai te&nna#mApnuvanti | ye&nnaqM brahmoqpAsa#te | 
annaq(gm)q hi BUqtAnAqM jyeShTha$M | tasmA$th sarvauShaqdha mu#cyate | 
annA$d BUqtAniq jAya#nte | jAtAqnyanne#na varddhante | 
adyate&tti ca# BUtAqni | tasmAdannaM taducya#ta iqti || 
tasmAdvA etasmA-danna#rasaqmayAt | 
anyo&ntara AtmA$ prANaq mayaH | tenai#Sha pUqrNaH || 
sa vA eSha puruShavi#dha eqva | tasya puru#Sha viqdhatAM | 
anvaya#M puruShaq vidhaH | tasya prANa# evaq SiraH || 
vyAno dakShi#NaH paqkShaH | apAna utta#raH paqkShaH | 
AkA#Sa AqtmA | pRuthivI pucCa#M pratiqShThA || 
tadapyeSha Slo#ko Baqvati || 27 (26)

T.A.5.14.3
prAqNaM deqvA anuqprANa#nti | maqnuqShyA$H paqSava#Scaq ye | 
prAqNo hi BUqtAnAqmAyu#H | tasmA$th sarvAyuqSha mu#cyate | 
sarva#meqva taq Ayu#ryanti | ye prAqNaM brahmoqpAsa#te | 
prANo hi BUtA#nAmAqyuH | tasmAth sarvAyuSha-mucya#ta iqti ||
tasyaiSha eva SArI#ra AqtmA | ya#H pUrvaqsya || 
tasmAdvA etasmA$t prANaqmayAt | anyo&ntara AtmA# manoqmayaH | 
tenai#Sha pUqrNaH || sa vA eSha puruShavi#dha eqva | tasya puru#ShaviqdhatAM | 
anvaya#M puruShaqvidhaH | tasya yaju#revaq SiraH | Rug dakShi#NaH paqkShaH | 
sAmotta#raH paqkShaH | Ade#Sa AqtmA | atharvA~ggirasaH pucCa#M pratiqShThA || 
tadapyeSha Slo#ko Baqvati || 28 (22)

T.A.5.14.4
yatoq vAcoq niva#0069;#rnte | aprA$pyaq mana#sA saqha | AnandaM brahma#No viqdvAn | 
na biBeti kadA#caneqti || tasyaiSha eva SArI#ra AqtmA | ya#H pUrvaqsya || 
tasmAdvA etasmA$n manoqmayAt | anyo&ntara AtmA vi#j~jAnaqmayaH | 
tenai#Sha pUqrNaH || sa vA eSha puruShavi#dha eqva | tasya puru#Sha viqdhatAM | 
anvaya#M puruShaq vidhaH | tasya Sra#ddhaivaq SiraH | RutaM dakShi#NaH paqkShaH | 
satyamutta#raH paqkShaH | yo#ga AqtmA | 
mahaH pucCa#M pratiqShThA || tadapyeSha Slo#ko Baqvati || 29 (18)

T.A.5.14.5
viqj~jAna#M ~Myaqj~jaM ta#nute | karmA#Ni tanuqte&pi# ca | viqj~jAna#M deqvAH sarve$ | 
brahmaq jyeShThaq-mupA#sate | viqj~jAnaqM brahmaq ced veda# | 
tasmAqccenna praqmAdya#ti | SaqrIre# pApma#no hiqtvA | sarvAn-kAmAnth-samaS~ju#ta iqti || 
tasyaiSha eva SArI#ra AqtmA | ya#H pUrvaqsya || 
tasmAdvA etasmAd-vi#j~jAnaqmayAt | anyo&ntara AtmA#&&nandaqmayaH | 
tenai#Sha pUqrNaH || sa vA eSha puruShavi#dha eqva | tasya puru#ShaviqdhatAM | 
anvaya#M puruShaqvidhaH | tasya priya#-mevaq SiraH | modo dakShi#NaH paqkShaH | 
pramoda utta#raH paqkShaH | Ana#nda AqtmA | brahma pucCa#M pratiqShThA || 
tadapyeSha Slo#ko Baqvati || 30 (22)

T.A.5.14.6
asa#nneqva sa# Bavati | asaqd brahmetiq vedaq cet | 
asti brahmeti# ced veqda | santamenaM tato vi#duriqti ||
tasyaiSha eva SArI#ra AqtmA | ya#H pUrvaqsya || athAto#&nu praqS~jAH || 
uqtA viqdvA naqmuM ~MloqkaM pretya# | kaScaqna ga#cCaqtI(3) | 
Aho# viqdvAnaqmuM ~MloqkaM pretya# | 
kaSciqt sama#S~juqtA(3) uq || so#&kAmayata | 
baqhusyAqM prajA#yeqyeti# | sa tapo#&tapyata | sa tapa#staqptvA | 
iqda(gm) sarva#-masRujata || yadiqdaM ki~jca# | tathsRuqShTvA | 
tadeqvAnuq prAvi#Sat || tada#nupraqviSya# | saccaq tyaccA#Bavat | niqruktaqM cA ni#ruktaM ca | 
niqlaya#naMq cA ni#layanaM ca | viqj~jAnaqM cA vi#j~jAnaM ca | 
satyaM cAnRutaM ca sa#tya-maqBavat || yadi#daM kiq~jca | 
tathsatya-mi#tyA caqkShate || tadapyeSha Slo#ko Baqvati || 31 (28)

T.A.5.14.7
asaqdvA iqdamagra# AsIt | tatoq vai sada#jAyata | 
tadAtmAna(gg) svaya#-makuqruta | tasmAt tath sukRutamucya#ta iqti || 
yadvai# tath suqkRutaM | ra#so vaiq saH | 
rasa(gg) hyevAyaM ~MlabdhvA&&na#ndI Baqvati ||
ko hyevAnyA$t kaH prAqNyAt | yadeSha AkASa Ana#ndo naq syAt | 
eSha hyevAna#ndayAqti ||
yaqdA hye#vaiShaq etasmin-nadRuSye &nAtmye &nirukte &nilayane &BayaM 
prati#ShThAM ~Mviqndate | 
atha so&BayaM ga#to Baqvati || 
yaqdA hye#vaiShaq etasmin-nudara-manta#raM kuqrute | 
atha tasya Ba#yaM Baqvati || tattveva BayaM ~MviduSho-&ma#nvAnaqsya || 
tadapyeSha Slo#ko Baqvati || 32 (16)

T.A.5.14.8
BIqShA&smAq-dvAta#H pavate | BIqShode#tiq sUrya#H | 
BIShA&smA-dagni#-ScendraqSca | mRutyur dhAvati pa~jca#ma iqti || 
saiShA&&nandasya mImA(gm)#sA Baqvati || yuvA syAth sAdhu yu#vA&ddhyAqyakaH | 
ASiShTho dRuDhiShTho# baliqShThaH | tasyeyaM pRuthivI sarvA vittasya# pUrNAq syAt | 
sa eko mAnuSha# AnaqndaH || te ye SataM mAnuShA# AnaqndAH | 33.a (10)

sa eko manuShya-gandharvANA#-mAnaqndaH | Srotriyasya cAkAma#hataqsya || 
te ye SataM manuShya-gandharvANA#-mAnaqndAH | 
sa eko deva-gandharvANA#-mAnaqndaH | Srotriyasya cAkAma#hataqsya || 
te ye SataM deva-gandharvANA#-mAnaqndAH | 
sa ekaH pitRuNAM ciraloka-lokAnA#-mAnaqndaH | 
Srotriyasya cAkAma#hataqsya || 
te ye SataM pitRuNAM ciraloka-lokAnA#-mAnaqndAH | 
sa eka AjAnajAnAM devAnA#-mAnaqndaH | 33.b (10)

Srotriyasya cAkAma#hataqsya || 
te ye Sata-mAjAna-jAnAM devAnA# mAnaqndAH | 
sa ekaH karma-devAnAM devAnA#-mAnaqndaH | 
ye karmaNA devAna#pi yaqnti | Srotriyasya cAkAma#hataqsya || 
te ye SataM karmadevAnAM devAnA#-mAnaqndAH | sa eko devAnA#-mAnaqndaH | 
Srotriyasya cAkAma#hataqsya || te ye SataM devAnA#-mAnaqndAH | 
sa eka indra#syAnaqndaH | 33.c (10)

Srotriyasya cAkAma#hataqsya || te ye Satamindra#-syA&&naqndAH | 
sa eko bRuhaspate#-rAnaqndaH | Srotriyasya cAkAma#hataqsya || 
te ye SataM bRuhaspate# rAnaqndAH | sa ekaH prajApate#-rAnaqndaH | 
Srotriyasya cAkAma#hataqsya || te ye SataM prajApate#-rAnaqndAH | 
sa eko brahmaNa# AnaqndaH | Srotriyasya cAkAma#hataqsya || 33.d (10)

sa yaScA#yaM puqruShe | yaScAsA#-vAdiqtye | sa eka#H || 
sa ya# evaqM ~Mvit | asmAllo#kAt preqtya | etamannamaya-mAtmAna-mupa#sa~gkrAqmati | 
etaM prANamaya-mAtmAna-mupa#sa~gkrAqmati | 
etaM manomaya-mAtmAna-mupa#sa~gkrAqmati | 
etaM ~Mvij~jAnamaya-mAtmAna-mupa#sa~gkrAqmati | 
etamAnandamaya-mAtmAna-mupa#sa~gkrAqmati || 
tadapyeSha Slo#ko Baqvati || 33.e (11)

T.A.5.14.9
yatoq vAcoq niva#rtante | aprA$pyaq mana#sA saqha | AnandaM brahma#No viqdvAn | 
na biBeti kuta#Scaneqti || eta(gm) ha vA va# na taqpati | 
kimaha(gm) sAdhu# nAkaqravaM | kimahaM pApa-makara#va-miqti || 
sa ya evaM ~MvidvAnete AtmA#na(gg) spRuqNute || 
uqBe hye#vaiShaq ete AtmA#na(gg) spRuqNute | 
ya eqvaM ~Mveda# || ityu#paqniSha#t || 34 (11)

saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || oM SAntiqH SAntiqH SAnti#H || 
(braqhmaqvididamayamidameka#vi(gm)SatiH | 
annAq danna#rasaqmayAt prANoq vyAno&pAna AkA#SaqH pRuthivI pucCaq(gm)q ShaDvi(gm)#SatiH | 
prAqNam prA#NaqmayAn ma#noq yajuqr.q RuK sAmAdeqSo&tharvA~ggirasaH pucCaqm dvAvi(gm)#SatiH | 
yata#H Sraqddharta(gm) satyam ~Myo#goq maho#&ShTAda#Sa | 
viqj~jAnaqm priyaqm modaH pramoda Ana#ndoq brahma pucCaqm dvAvi(gm)#SatiH | 
asa#nneqvAthAShTAvi (gm)#SatiH | asaqth ShoDa#Sa | 
BIqShA&smAqn mAnuShoq manuShyagandharvANAqm devagandharvANAqm pitRuNAm^^ciralokalokAnAq mAjAnajAnAm karmadevAnAm ~Mye karmaNA devAnAqmindra#syaq bRuhaspateqH prajApateqr brahmaNaqH sa yaSva# saMkrAqmatyeka#pa~jcAqSat | 
yataqH kuta#Scaq naitamekA#daSaq nava#) (A14)
 iti brahmAnandavallI samAptA 
====================

oM namaH paramAtmane, SrI mahAgaNapataye namaH
SrI guruByo namaH, haqriqH oM

BRugu vallI 

saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H || 

anuvAkaM - 15
T.A.5.15.1
BRuguqrvai vA#ruqNiH | varu#NaqM pita#raq-mupa#sasAra | adhI#hi Bagavoq brahmeti# || 
tasmA# eqtat pro#vAca | anna#M prAqNaM cakShuqH SrotraqM manoq vAcaqmiti# || 
ta(gm) ho#vAca | yatoq vA iqmAniq BUtA#niq jAya#nte | 
yenaq jAtA#niq jIva#nti | yat praya#ntyaqBi sam~Mvi#Santi | 
tad viji#j~jAsasva | tad brahmeti# || 
sa tapo#&tapyata | sa tapa#-staqptvA || 35 (13)

T.A.5.15.2
annaqM brahmetiq vya#jAnAt | aqnnAddhye#va KalviqmAniq BUtA#niq jAya#nte | 
anne#naq jAtA#niq jIva#nti | annaqM praya#ntyaqBi-sam~Mvi#SaqntIti# || 
tad viqj~jAya# | puna#reqva varu#NaqM pita#raq-mupa#sasAra | 
adhI#hi Bagavoq brahmeti# | ta(gm) ho#vAca | tapa#sAq brahmaq viji#j~jAsasva | 
tapoq brahmeti# | sa tapo#&tapyata | sa tapa#-staqptvA || 36 (12)

T.A.5.15.3
prAqNo braqhmetiq vya#jAnAt | 
prAqNAddhye#va KalviqmAniq BUtA#niq jAya#nte | prAqNenaq jAtA#niq jIva#nti | 
prAqNaM praya#ntyaqBi-sam~Mvi#SaqntIti# || tad viqj~jAya# | 
puna#reqva varu#NaqM pita#raq-mupa#sasAra | adhI#hi Bagavoq brahmeti# | 
ta(gm) ho#vAca | tapa#sAq brahmaq viji#j~jAsasva | tapoq brahmeti# | 
sa tapo#&tapyata | sa tapa#-staqptvA || 37 (12)

T.A.5.15.4
manoq brahmetiq vya#jAnAt | mana#soq hye#va KalviqmAniq BUtA#niq jAya#nte | 
mana#sAq jAtA#niq jIva#nti | manaqH praya#ntyaqBi-sam~Mvi#SaqntIti# || 
tad viqj~jAya# | puna#reqva varu#NaqM pita#raq-mupa#sasAra | 
adhI#hi Bagavoq brahmeti# | ta(gm) ho#vAca | tapa#sAq brahmaq viji#j~jAsasva | 
tapoq brahmeti# | sa tapo#&tapyata | sa tapa#-staqptvA || 38 (12)

T.A.5.15.5
viqj~jAnaqM brahmetiq vya#jAnAt | 
viqj~jAnAq-ddhye#va KalviqmAniq BUtA#niq jAya#nte | 
viqj~jAne#naq jAtA#niq jIva#nti | viqj~jAnaqM praya#ntyaqBi-sam~Mvi#SaqntIti# || 
tad viqj~jAya# | puna#reqva varu#NaqM pita#raq-mupa#sasAra | 
adhI#hi Bagavoq brahmeti# | ta(gm) ho#vAca | tapa#sAq brahmaq viji#j~jAsasva | 
tapoq brahmeti# | sa tapo#&tapyata | sa tapa#-staqptvA || 39 (12)

T.A.5.15.6
Aqnaqndo braqhmetiq vya#jAnAt | 
AqnandAq-ddhye#va-KalviqmAniq BUtA#niq jAya#nte | 
Aqnaqndenaq jAtA#niq jIva#nti | AqnaqndaM praya#ntyaqBi-sam~Mvi#SaqntIti# || 
saiShA BA$rgaqvI vA#ruqNI viqdyA | paqraqme vyo#maqn prati#ShThitA || 
ya eqvaM ~Mvedaq prati#tiShThati | anna#vAnannAqdo Ba#vati | 
maqhAn Ba#vati praqjayA# paqSuBi#r brahmavarcaqsena# | 
maqhAn kIqrtyA || 40 (10)

T.A.5.15.7
annaqM na ni#ndyAt | tad vraqtaM || prAqNo vA anna$M | SarI#ramannAqdaM | 
prAqNe SarI#raqM prati#ShThitaM | SarI#re prAqNaH prati#ShThitaH | 
tadeqta-dannaq-manneq prati#ShThitaM || 
sa ya eqta-dannaq-manneq prati#ShThitaqM ~Mvedaq prati#tiShThati | 
anna#vA-nannAqdo Ba#vati | 
maqhAn Ba#vati praqjayA# paqSuBi#r-brahmavarcaqsena# | 
maqhAn kIqrtyA || 41 (11)

T.A.5.15.8
annaqM na pari#cakShIta | tad vraqtaM | Apoq vA anna$M | jyoti#rannAqdaM | 
aqPsu jyotiqH prati#ShThitaM | jyotiqShyApaqH prati#ShThitAH | 
tadeqta-dannaq-manneq prati#ShThitaM || 
sa ya eqta-dannaq-manneq prati#ShThitaqM ~Mvedaq prati#tiShThati | 
anna#vA-nannAqdo Ba#vati | maqhAn Ba#vati praqjayA# paqSuBi#r brahmavarcaqsena# | 
maqhAn kIrtyA || 42 (11)

T.A.5.15.9
anna#M baqhu ku#rvIta | tad vraqtaM || pRuqthiqvI vA anna$M | AqkAqSo$&nnAqdaH | 
pRuqthiqvyA-mA#kAqSaH prati#ShThitaH | AqkAqSe pRu#thiqvI prati#ShThitA | 
tadeqta-dannaq-manneq prati#ShThitaM || 
sa ya eqta-dannaq-manneq prati#ShThitaMq ~Mvedaq prati#tiShThati | 
anna#vAnannAqdo Ba#vati | maqhAn Ba#vati praqjayA# paqSuBi#r brahmavarcaqsena# | 
maqhAn kIqrtyA || 43 (11)

T.A.5.15.10
na ka~jcana vasatau pratyA#cakShIqta | tad vraqtaM || 
tasmAdyayA kayA ca vidhayA bahva#nnaM prAqpnuyAt || 
arAddhyasmA annami#tyAcaqkShate || etadvai muKato$&nna(gm) rAqddhaM | 
muKato&smA a#nna(gm) rAqddhyate | etadvai maddhyato$&nna(gm) rAqddhaM | 
maddhyato&smA a#nna(gm) rAqddhyate | edadvA antato$&nna(gm) rAqddhaM | 
antato&smA a#nna(gm) rAqddhyate | 44.a (10)

ya e#vaM ~Mveqda || kShema i#ti vAqci | yogakShema iti prA#NApAqnayoH | 
karme#ti haqstayoH | gati-ri#ti pAqdayoH | vimukti-ri#ti pAqyau | 
iti mAnuShI$H samAqj~jAH || atha daiqvIH | tRupti-ri#ti vRuqShTau | 
bala-mi#ti viqdyuti | 44.b (10)

yaSa i#ti paqSuShu | jyotiriti na#kShatreqShu | 
prajAti-ramRuta-mAnanda i#tyupaqsthe | sarva mi#tyAkAqSe || 
tat pratiShThe-tyu#pAsIqta | pratiShThA#vAn Baqvati | tanmaha ityu#pAsIqta | 
ma#hAn Baqvati | tanmana ityu#pAsIqta | mAna#vAn Baqvati | 44.c (10)

tannama ityu#pAsIqta | namyante$&smai kAqmAH | tadbrahme-tyu#pAsIqta | 
brahma#vAn Baqvati | tad brahmaNaH parimara ityu#pAsIqta | 
paryeNaM mriyante dviShanta#H sapaqtnAH | pari ye$&priyA$ BrAtRuqvyAH || 
sa yaScA#yaM puqruShe | yaScAsA#-vAdiqtye | sa eka#H | 44.d (10)

sa ya# evaqM ~Mvit | asmAl-lo#kAt preqtya | 
etamannamaya-mAtmAna-mupa#sa~gkraqmya | 
etaM prANamaya-mAtmAna-mupa#sa~gkraqmya | 
etaM manomaya-mAtmAna-mupa#sa~gkraqmya | 
etaM ~Mvij~jAnamaya-mAtmAna-mupa#sa~gkraqmya | 
eta mAnandamaya mAtmAna mupa#sa~gkraqmya | 
imAn ~MlokAn kAmAnnI kAma-rUpya#nusaq~jcaran | 
etath sAma gA#yannAqste || hA(3) vuq hA(3) vuq hA(3) vu# | 44.e (10)

aqha-manna-maqha-manna-maqhamannaM | 
aqhamannAqdo(2)&hamannAqdo(2) &hamannAqdaH | 
aqha(gg) SlokaqkRu-daqha(gg) SlokaqkRu-daqha(gg) SlokaqkRut | 
aqhamasmi prathamajA RutA(3) syaq | 
pUrvaM deveByo amRutasya nA(3) BAq iq | 
yo mA dadAti sa ideva mA(3)vAqH | 
aqha-mannaq-manna#-maqdantaq-mA(3) dmiq | 
aqhaM ~MviSvaqM Buva#naq-maBya#BaqvAM | suvaqrna jyotI$H || 
ya eqvaM ~Mveda# || ityu#paqniSha#t || 44.f (11)

saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H || 

(BRuguqstrayo#daqSA - nna#m - prAqNo - mano# - viqj~jAnaqm dvAda#Sa dvAdaSA - naqndo daSA - nnaqm na ni#ndyAq - dannaqm na pari#cakShIqtA -nna#m baqhuku#rviq taikA#daSaikAdaSaq - na kaMca naika#ShaShTiqrdaSa# ) (A15)
 ---iti BRuguvallI samAptA ----

Prapaataka Korvai with starting Padams of 1 to 15 Anuvaakams :- 
(Sam naqH - SIkShA(gm) - saqha nauq - ya #007A;Canda#sAqm - BUH - sa yaH - pRu#thiq - vyomi - tyRutam cAq - ham - ~Mvedamanucya - Sam na#H - saqha nA#vavatu - brahmaqvid - BRuguqH pa~jca#daSa) 

Korvai with starting Padams of 1, 11, 21 Series of Dasinis :-
(Sam noq - mahaq ityA#diqtyo - no i#tarAqNya - sa#nneqvA - nnaqm na ni#ndyAqccatu#ScatvAri(gm)Sat )

First and Last Padam in TA, 5th Prapaatakam :-
(Sannaq - ityu#paqniSha#t )
 || hari#H om ||
|| kRuShNa yajurvedIya taittirIya brAhmaNe AraNyake pa~jcamaH prapAThakaH samAptaH ||
==========================

oM namaH paramAtmane, SrI mahAgaNapataye namaH
SrI guruByo namaH, haqriqH oM

6	kRuShNa yajurvedIya taittirIya AraNyake ShaShThaH prapAThakaH

6.1	ShaShThaH prapAThakaH - mahAnArAyaNopaniShat 

saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H ||

anuvAkaM - 1
T.A.6.1.1
aBaM#sya pAqre Buva#nasyaq maddhyeq nAka#sya pRuqShThe ma#haqto mahI#yAn | 
SuqkreNaq jyotI(gm)#Shi samanuqpravi#ShTaH praqjApa#tiScaratiq garBe# aqntaH || 
yasmi#nniqda(gm) sa~jcaq vicaitiq sarvaqM ~Myasmi#n deqvA adhiq viSve# niSheqduH | 
tadeqva BUqqtaM taduq Bavya#mA iqdaM tadaqkShare# paraqme vyo#mann ||
yenA# vRuqtaM Ka~jcaq diva#M maqhI~jcaq yenA#diqtya-stapa#tiq teja#sAq BrAja#sA ca | 
yamaqntaH sa#muqdre kaqvayoq vaya#ntiq yadaqkShare# paraqme praqjAH ||
yata#H prasUqtA jaqgata#H prasUtIq toye#na jIqvAn vyaca#sarjaq (vyasa#sarjaq) BUmyA$M | 
yadoSha#dhIBiH puqruShA$n paqSU(gg)Scaq vive#Sa BUqtAni# carAcaqrANi# ||
ata#H paraqM nAnyaq-daNI#yasahiq parA$t paraqM ~Myan maha#to maqhAnta$M | 
yade#ka-maqvyaktaq-mana#ntarUpaqM ~MviSva#M purAqNaM tama#saqH para#stAt || 1 (10)

T.A.6.1.2
tadeqvarttaM tadu# saqtyamA#huq-stadeqva brahma# paraqmaM ka#vIqnAM | 
iqShTAqpUqrttaM ba#huqdhA jAqtaM jAya#mAnaM ~MviqSvaM bi#Barttiq Buva#nasyaq nABi#H ||
tadeqvAgni-stadvAqyu-stathsUryaqstadu# caqndramA$H | 
tadeqva SuqkramaqmRutaqM tadbrahmaq tadApaqH sa praqjApa#tiH ||
sarve# nimeqShA jaqj~jire# viqdyutaqH puru#ShAqdadhi# | 
kaqlA mu#hUqrttAH kAShThA$ScAho-rAqtrASca# sarvaqSaH ||
aqd^^rdhaqmAqsA mAsA# Ruqtava#H sam~MvathsaqraSca# kalpantAM | 
sa Apa#H praduqGe uqBe iqme aqntari#kShaq-mathoq suva#H ||
naina#-mUqd^^rdhvaM na tiqryaM caq na maddhyeq pari#jagraBat | 
na tasye#Seq kaScaqna tasya# nAma maqhadyaSa#H || 2 (10)

T.A.6.1.3
na saqdRuMSe# tiShThatiq rUpa#masyaq na cakShu#ShA paSyatiq kaScaqnaina$M | 
hRuqdA ma#nIqShA mana#sAq&Bi klRu#ptoq ya e#naM ~Mviqdu-ramRu#tAqste Ba#vanti ||
Expansion of aqdByaH saMBU#ta H (Appearing in T.A.3.13.1)
aqdByaH saMBU#taH pRuthiqvyai rasA$cca | viqSvaka#rmaNaqH sama#varttaqtAdhi# | 
tasyaq tvaShTA# viqdadha#drUqpame#ti || 
tatpuru#Shasyaq viSvaqmAjA#naqmagre$ | vedAqhameqtaM puru#ShaM maqhAnta$M | 
Aqdiqtya va#rNaqM tama#saqH para#stAt | 
tameqvaM ~MviqdvAnaqmRuta# iqha Ba#vati | nAnyaH panthA# vidyaqte&ya#nAya  || 
praqjApa#tiScaratiq garBe# aqntaH | aqjAya#mAno bahuqdhA vijA#yate | 
tasyaq dhIrAqH pari#jAnantiq yoni$M | marI#cInAM paqdami#cCanti veqdhasa#H || 
yo deqveByaq Ata#pati | yo deqvAnA$M puqrohi#taH | 
pUrvoq yo deqveByo# jAqtaH | namo# ruqcAyaq brAhma#ye  || 
ruca#M brAqhmaM jaqnaya#ntaH | deqvA agreq tada#bruvan | 
yastvaiqvaM brA$hmaqNo viqdyAt | tasya# deqvA asaqn vaSe$  || 
hrISca#te laqkShmIScaq patnyau$ | aqhoqrAqtre pAqrSve | nakSha#trANi rUqpaM | 
aqSvinauq vyAtta$M | iqShTaM ma#niShANa | aqmuM ma#niShANa | sarva#M maniShANa || 


Expansion of hiraNyagaqrBa H (Appearing in T.S.4.1.8.3)
hiqraqNyaqgaqrBaH sama#varttaqtAgre# BUqtasya# jAqtaH patiqreka# AsIt | 
sa dA#dhAra pRuthiqvIM dyAmuqtemAM kasmai# deqvAya# haqviShA# vidhema || 

yaH prA#Naqto ni#miShaqto ma#hiqtvaikaq idrAjAq jaga#to baqBUva# | 
ya ISe# aqsya dviqpadaq-Scatu#ShpaqdaH kasmai# deqvAya# haqviShA# vidhema || 

ya A$tmaqdA ba#laqdA yasyaq viSva# upAqsa#te praqSiShaqM ~Myasya# deqvAH | 
yasya# CAqyAmRutaqM ~Myasya# mRuqtyuH kasmai# deqvAya# haqviShA# vidhema || 

‘yasyeqme hiqmava#nto mahiqtvA yasya# samuqdra(gm) raqsayA# saqhA&&huH | 
yasyeqmAH praqdiSoq yasya# bAqhU kasmai# deqvAya# haqviShA# vidhema || 

yaM kranda#sIq ava#sA tastaBAqne aqByaikShe#tAMq mana#sAq reja#mAne | 
yatrAdhiqsUraq udi#tauq vyetiq kasmai# deqvAya# haqviShA# vidhema || 

yenaq dyauruqgrA pRu#thiqvI ca# dRuqDhe yenaq suva#s staBiqtaM ~Myenaq nAka#H | 
yo aqntari#kSheq raja#so viqmAnaHq kasmai# deqvAya# haqviShA# vidhema || 

Apo# haq yanma#haqtI viSvaqmAyaqn-dakShaqndadhA#nA jaqnaya#ntI-raqgniM | 
tato# deqvAnAq-nnira#varttaqtAsuqrekaHq kasmai# deqvAya# haqviShA# vidhema || 

yaSciqdApo# mahiqnA paqryapa#Syaqd-dkShaqndadhA#nA jaqnaya#ntI-raqgniM | 
yo deqveShvadhi# deqva yekaq AsIqt kasmai# deqvAya# haqviShA# vidhema || 

aqdByaH saMBU#to hiraNyagaqrBa ityaqShTau ||
eqSha hi deqvaH praqdiSo&nuq sarvAqH pUrvo# hi jAqtaH sa uq garBe# aqntaH | 
sa viqjAya#mAnaH sajaniqShyamA#NaH praqtya~g-muKA$ stiShThati viqSvato#muKaH ||
viqSvata#Sca-kShuruqta viqSvato# muKo viqSvato# hasta uqta viqSvata#spAt | 
saM bAqhuByAqM nama#tiq saM pata#traiqr-dyAvA# pRuthiqvI jaqnaya#n deqva eka#H ||
veqnastat paSyaqn. viSvAq Buva#nAni viqdvAn. yatraq viSvaqM Bavaqtyeka#-nILaM | 
yasmi#nniqda(gm) sa~jcaq vicaikaq(gm)q sa otaqH prota#Sca viqBuH praqjAsu# ||
pratadvo#ce aqmRutaqnnu viqdvAn ga#ndhaqrvo nAmaq nihi#taqM guhA#su | 3 (10)

T.A.6.1.4
trINi# paqdA nihi#tAq guhA#suq yastadveda# saviqtuH piqtA&sa#t ||
sa noq bandhu#r-janiqtA sa vi#dhAqtA dhAmA#niq vedaq Buva#nAniq viSvA$ | 
yatra# deqvA aqmRuta#mAna-SAqnAstRuqtIyeq dhAmA$nyaq-Byaira#yanta ||
pariq dyAvA#pRuthiqvI ya#nti saqdyaH pari# loqkAn pariq diSaqH pariq suva#H | 
Ruqtasyaq tantu#M ~MvitataM ~MviqcRutyaq tada#paSyaqt tada#Bavat praqjAsu# ||
paqrItya# loqkAn paqrItya# BUqtAni# paqrItyaq sarvA$H praqdiSoq diSa#Sca | 
praqjApa#tiH prathamaqjA RuqtasyAqtmanAq-&&tmAna#-maqBi-saMba#BUva ||
sada#saqspatiq-madBu#taM priqyamindra#syaq kAmya$M | sani#M meqdhA ma#yAsiShaM ||
uddI$pyasva jAtavedo &paqGnanni^^Ru#r.tiqM mama# | 4 (10)

T.A.6.1.5
paqSU(gg)Scaq mahyaqmAva#haq jIva#na~jcaq diSo# diSa ||
mAno# hi(gm)sI jjAtavedoq gAmaSvaqM puru#ShaqM jaga#t | 
abi#Braqdagnaq Aga#hi SriqyA mAq pari#pAtaya ||
puru#Shasya vidma sahasrAqkShasya# mahAdeqvasya# dhImahi | 
tanno# rudraH pracoqdayA$t || 
tatpuru#ShAya viqdmahe# mahAdeqvAya# dhImahi | tanno# rudraH pracoqdayA$t || 
tatpuru#ShAya viqdmahe# vakratuqNDAya# dhImahi | tanno# dantiH pracoqdayA$t ||
tatpuru#ShAya viqdmahe# cakratuqNDAya# dhImahi | 5 (10)

T.A.6.1.6
tanno# nandiH pracoqdayA$t || 
tatpuru#ShAya viqdmahe# mahAseqnAya# dhImahi | tanna#H ShaNmuKaH pracoqdayA$t ||
tatpuru#ShAya viqdmahe# suvarNapaqkShAya# dhImahi | tanno# garuDaH pracoqdayA$t ||
veqdAqtmaqnAya# viqdmahe# hiraNyagaqrBAya# dhImahi | tanno$ brahma pracoqdayA$t ||
nAqrAqyaqNAya# viqdmahe# vAsudeqvAya# dhImahi | tanno# viShNuH pracoqdayA$t ||
vaqjraqnaqKAya# viqdmahe# tIkShNa-daq(gg)qShTrAya# dhImahi | 6 (10)

T.A.6.1.7
tanno# nArasi(gm)haH pracoqdayA$t || 
BAqskaqrAya# viqdmahe# mahaddyutikaqrAya# dhImahi | 
tanno# AdityaH pracoqdayA$t || 
vaiqSvAqnaqrAya# viqdmahe# lAlIqlAya# dhImahi | tanno# agniH pracoqdayA$t || 
kAqtyAqyaqnAya# viqdmahe# kanyakuqmAri# dhImahi | tanno# durgiH pracoqdayA$t || 
saqhaqsraqpara#mA deqvIq SaqtamU#lA SaqtA~gku#rA | 
sarva(gm)# haratu# me pAqpaMq dUqrvA du#Hsvapnaq nASa#nI || 
kANDA$t kANDAt praqroha#ntIq paru#ShaH paruShaqH pari# | 7 (10)

T.A.6.1.8
eqvA no# dUrveq prata#nu saqhasre#Na Saqtena# ca || 
yA Saqtena# prataqnoShi# saqhasre#Na viqroha#si | 
tasyA$ste devIShTake viqdhema# haqviShA# vaqyaM || 
aSva#krAqnte ra#thakrAqnteq viqShNukrA$nte vaqsundha#rA | 
SirasA# dhAra#yiShyAqmiq raqkShaqsva mA$M padeq pade || 
BUmir-dhenur dharaNI lo#kadhAqriNI | 
uqdhRutA#&si va#rAheqNaq kRuqShNeqna Sa#ta bAqhunA || 
mRuqttike# hana# me pAqpaMq ~MyaqnmaqyA du#ShkRutaqM kRutaM | 
mRuqttike$ brahma#dattAq&siq kAqSyape#nABiqmantri#tA | 
mRuqttike# dehi# me puqShTiqM tvaqyi sa#rvaM praqtiShThi#taM || 8 (10)

T.A.6.1.9
mRuqttike$ pratiShThi#te saqrvaqM taqnme ni#rNudaq mRutti#ke | 
tayA# haqtena# pApeqnaq gaqcCAqmi pa#ramAqM gatiM || 
yata# indraq BayA#maheq tato# noq aBa#yaM kRudhi | 
maGa#van Caqgdhi tavaq tanna# Uqtayeq vidviShoq vimRudho# jahi || 
svaqstiqdA viqSaspati#r-vRutraqhA vimRudho# vaqSI | 
vRuShendra#H puqra e#tu naH svastiqdA a#Baya~gkaqraH || 
svaqsti naq indro# vRuqddhaSra#vAH svaqsti na#H pUqShA viqSvave#dAH | 
svaqsti naqstArkShyoq ari#ShTanemiH svaqsti noq bRuhaqspati#r dadhAtu || 
ApA$nta-manyustRuqpala#praBarmAq dhuniqH SimI#vAq~j-Caru#mA(gm) RujIqShI | 
somoq viSvA$nyataqsA vanA#niq nArvAgindra#M pratiqmAnA#ni deBuH || 9 (10)

T.A.6.1.10
brahma# jaj~jAqnaM pra#thaqmaM puqrastAqd-visI#maqtaH suqruco# veqna A#vaH | 
sa buqdhniyA# upaqmA a#sya viqShThAH saqtaScaq yoniq-masa#taScaq viva#H || 
syoqnA pRu#thiviq BavA# nRukShaqrA niqveSa#nI | yacCA# naqH Sarma# saqprathA$H || 
gaqndhaqdvAqrAM du#rAdhaqrShAqM niqtyapu#ShTAM karIqShiNI$M | 
IqSvarI(gm)# sarva#BUtAqnAqM tAmiqhopa#hvayeq SriyaM || 
SrI$rme Baqjatu | alakShmI$rme naqSyatu | 
viShNu#muKAq vai deqvAH Cando#-BiriqmAn ~MloqkA-na#napajaqyya-maqBya#jayann | 
maqhA(gm) indroq vajra#bAhuH ShoDaqSI Sarma# yacCatu || 10 (10)

T.A.6.1.11
svaqsti no# maqGavA# karotuq hantu# pAqpmAnaqM ~Myo$&smAn dveShTi# || 
soqmAnaq(gg)q svara#NaM kRuNuqhi bra#hmaNaspate | kaqkShIva#ntaqM ~Mya au#SiqjaM | 
SarI#raM ~Myaj~jaSamaqlaM kusI#daqM tasmi$n thsIdatuq yo$&smAn dveShTi# || 
cara#NaM paqvitraqM ~Mvita#taM purAqNaM ~Myena# pUqta-stara#ti duShkRuqtAni# | 
tena# paqvitre#Na Suqddhena# pUqtA ati# pAqpmAnaq-marA#tiM tarema || 
saqjoShA# indraq saga#No maqrudBiqH soma#M piba vRutraha~jCUra viqdvAn | 
jaqhi SatrUq(gm)q rapaq mRudho# nudaqsvAthABa#yaM kRuNuhi viqSvato# naH || 
suqmiqtrA naq Apaq oSha#dhayaH santu durmiqtrAstasmai# 
BUyAsuqr yA$&smAn dveShTiq ya~jca# vaqyaM dviqShmaH || 
Apoq hiShThA ma#yoq BuvaqstA na# Uqrje da#dhAtana | 11 (10)

T.A.6.1.12
maqheraNA#yaq cakSha#se | yo va#H Siqvata#moq rasaq-stasya# BAjayateq ha na#H | 
uqSaqtI-ri#va mAqtara#H | tasmAq ara#~ggamAmavoq yasyaq kShayA#yaq jinva#tha | 
Apo# jaqnaya#thA ca naH || 
hira#NyaSRu~ggaqM ~Mvaru#NaqM prapa#dye tIqrthaM me# dehiq yAci#taH | 
yaqnmayA# Buqkta-maqsAdhU#nAM pAqpeBya#Sca praqtigra#haH || 
yanmeq mana#sA vAqcAq kaqrmaqNA vA du#ShkRutaqM kRutaM | 
tannaq indroq varu#Noq bRuhaqspati#H saviqtA ca# punantuq puna#H punaH || 
namoq&gnaye$-&Psuqmateq namaq indrA#yaq namoq varu#NAyaq namo 
vAruNyai# namoq&dByaH || 12 (10)

T.A.6.1.13
yadaqpAM krUqraM ~Myada#meqddhyaM ~Myada#SAqntaM tadapa#gacCatAt || 
aqtyAqSaqnA-da#tIpAqnAq-dyaqcca uqgrAt pra#tiqgrahA$t | 
tannoq varu#No rAqjAq pAqNinA$ hyavaqmar.Sa#tu || 
so#&hama#pAqpo viqrajoq nirmuqkto mu#ktakiqlbiShaH | 
nAka#sya pRuqShThamAru#hyaq gacCeqd brahma#saloqkatAM || 
yaScAqPsu varu#NaqH sa puqnAtva#GamarShaqNaH || 
iqmaM me# gaMge yamune sarasvatiq Sutu#driq stoma(gm)# sacatAq paruqShNiyA | 
aqsiqkniqyA ma#rudvRudhe viqtastaqyA-&&rjI#kIye SRuNuqhyA suqShoma#yA || 
Ruqta~jca# saqtya~jcAq-BI$ddhAq ttapaqso&ddhya#jAyata | 
tatoq rAtri#-rajAyataq tata#H samuqdro a#rNaqvaH | 13 (10)

T.A.6.1.14
saqmuqdrA-da#rNaqvA-dadhi# sam~Mvathsaqro a#jAyata | 
aqhoqrAqtrANi# viqdadhaqd (miqdadhaqd) viSva#sya miShaqto vaqSI || 
sUqryAqcaqndraqmasau# dhAqtA ya#thA pUqrva ma#kalpayat | 
diva#~jca pRuthiqvIM cAqntari#kShaq mathoq suva#H || 
yat pRu#thiqvyA(gm) raja#ssvaq mAntari#kShe viqroda#sI | 
iqmA(gg) stadAqpo va#ruNaH puqnAtva#Gamar.ShaqNaH || 
puqnantuq vasa#vaH puqnAtuq varu#NaH puqnAtva#Gamar.ShaqNaH | 
eqSha BUqtasya# maqddhye Buva#nasya goqptA || 
eqSha puqNyakRu#tAM ~MloqkAqneqSha mRuqtyor. hi#raqNmaya$M | 
dyAvA#pRuthiqvyor. hi#raqNmayaq(gm)q sa(gg)Sri#taq(gm)q suva#H | 14 (10)

T.A.6.1.15
sa naqH suvaqH sa(gm) Si#SAdhi || 
ArdraqM jvala#tiq jyoti#-raqhama#smi | jyotiqr-jvala#tiq brahmAqhama#smi | 
yo#&hama#smiq brahmAqhama#smi | aqhama#smiq brahmAqhama#smi | 
aqhameqvAhaM mAM ju#homiq svAhA$ || 
aqkAqryaq-kAqrya#va kIqrNI steqno BrU#NaqhA gu#rutaqlpagaH | 
varu#Noq-&pAma#Gamar.ShaqNa-stasmA$t pAqpAt pramu#cyate || 
raqjoBUmi#stvaqmA(gm) roda#yasvaq prava#dantiq dhIrA$H || 
AkrA$nth-samuqdraH pra#thaqme vidha#rma-~jjaqnaya#n praqjA Buva#nasyaq rAjA$ ( ) | 
vRuShA# paqvitreq adhiqsAnoq avye# bRuqhath somo# 
vAvRudhe suvAqna indu#H || 15 (11) 
(pura#stAqd - yaSoq - guhA#suq - mama# - cakratuqNDAya# dhImahi - tIkShadaq(gg)qShTrAya# dhImahiq - pari# - praqtiShThi#taM - deBur - yacCatu - dadhAtanAq- dByo$ - &rNaqvaH - suvoq - rAjaika#M ca) (A1) 

Special Korvai
ruqdroq ruqdraScaq dantiqScaq naqndiqH ShaqNmuqKaq eqva ca# | 
gaqruqDoq braqhmaq viqShNuqScaq nAqraqsiq(gm)qhaqstaqthaiqva ca# | 
Aqdiqtyoq&gniqScaq duqrgiqScaq kraqmeqNaq dvAdaqSAmBa#si | 

Special Korvai
maq maq vaq caq maq suq veq nAq vaq BAq vaiq kAqtyAqyaqnAya# | 

anuvAkaM - 2
T.A.6.2.1
jAqtave#dase sunavAmaq soma#-marAtIyaqto nida#hAtiq veda#H | 
sa na#H par.Shaqdati# duqrgANiq viSvA# nAqvevaq sindhu#M duriqtA&tyaqgniH || 
tAmaqgniva#rNAqM tapa#sA jvalaqntIM ~Mvai#rocaqnIM ka#rmaPaqleShuq juShTA$M | 
duqrgAM deqvI(gm) Sara#NamaqhaM prapa#dye suqtara#si taraseq nama#H || 
agneq tvaM pA#rayAq navyo# aqsmAnth svaqsti-Biqrati# duqrgANiq viSvA$ | 
pUSca# pRuqthvI ba#huqlA na# uqrvI BavA# toqkAyaq tana#yAyaq Sam~MyoH || 
viSvA#ni no duqrgahA# jAtavedaqH sindhuqM na nAqvA du#riqtA&ti#par.Shi | 
agne# atriqvan mana#sA gRuNAqno$&smAka#M boddhyaviqtA taqnUnA$M || 
pRuqtaqnAqjitaq(gm)q saha#mAna-muqgramaqgni(gm) hu#vema paraqmAth saqdhasthA$t | 
sa na#H par.Shaqdati# duqrgANiq viSvAq kShAma#ddeqvo ati# duriqtA&tyaqgniH ( ) || 	
praqtnoShi#-kaqmIDyo# addhvaqreShu# saqnAccaq hotAq navya#Scaq sathsi# | 
svA~jcA$gne taqnuva#M piqpraya#svAqsmaBya#~jcaq sauBa#gaqmAya#jasva || 
goBiqr-juShTa#maqyujoq niShi#ktaqM tave$ndra viShNoq-ranuqsa~jca#rema | 
nAka#sya pRuqShThamaqBi saqm~MvasA#noq vaiShNa#vIM ~Mloqka iqha mA#dayantAM || 16 (14)
(duqriqtA&tyaqgniScaqtvAri# ca) (A2)

anuvAkaM - 3
T.A.6.3.1
BU-ranna#-maqgnaye# pRuthiqvyai svAhAq , 
Buvo&nna#M ~MvAqyaveq&ntari#kShAyaq svAhAq, 
suvaqranna#-mAdiqtyAya# diqve svAhAq , 	
BUrBuvaqssuvaq-ranna#M caqndrama#se diqgByaH svAhAq ,
namo# deqveBya#H svaqdhA piqtRuByoq BUrBuvaqssuvaq-rannaqmoM || 17 (1)

anuvAkaM - 4
T.A.6.4.1
BU-raqgnaye# pRuthiqvyai svAhAq, 
Buvo# vAqyaveq&ntari#kShAyaq svAhAq ,
suva#rAdiqtyAya# diqve svAhAq , 
BU-rBuvaqssuva#-Scaqndrama#se diqgByaH svAhAq, 
namo# deqveBya#H svaqdhA piqtRuByoq BUrBuvaqssuvaq-ragnaq oM || 18 (1)

anuvAkaM - 5
T.A.6.5.1
BU-raqgnaye# ca pRuthiqvyai ca# mahaqte caq svAhAq ,
Buvo# vAqyave# cAqntari#kShAya ca mahaqte caq svAhAq ,
suva#rAdiqtyAya# ca diqve ca# mahaqte caq svAhAq , 
BU-rBuvaqssuva#-Scaqndrama#se caq nakSha#treByaSca diqgByaSca# mahaqte caq svAhAq, 
namo# deqveBya#H svaqdhA piqtRuByoq BUrBuvaqssuvaqr mahaqroM || 19 (1)

anuvAkaM - 6
T.A.6.6.1
pAhi no agna ena#se svAqhA | pAhi no viSvaveda#se svAqhA | 
yaj~jaM pAhi viBAva#so svAqhA | sarvaM pAhi Satakra#to svAqhA || 20 (4)

anuvAkaM - 7
T.A.6.7.1
pAqhi no# agnaq eka#yA | pAqhyu#ta dviqtIya#yA | pAqhyUrja#M tRuqtIya#yA | 
pAqhi gIqrBi-Sca#taqsRuBi#r vasoq svAhA$ || 21 (4) 

anuvAkaM - 8
T.A.6.8.1
yaSCanda#sA-mRuShaqBo viqSvarU#paq-SCando$Byaq SCandA(gg)#syA viqveSa# | 
sacA(gm) SikyaH puro vAco#paniqSha-dindro$ jyeqShTha i#ndriqyAyaq RuShi#Byoq 
namo# deqveBya#H svaqdhA piqtRuByoq BUrBuvaqssuvaq SCandaq oM || 22 (2)

anuvAkaM - 9
T.A.6.9.1
namoq brahma#Ne dhAqraNa#M me aqstva-ni#rAkaraNaM-dhAqrayi#tA BUyAsaqM 
karNa#yoH SruqtaM mAcyo$DhvaqM mamAqmuShyaq oM || 23 (1)

anuvAkaM - 10
T.A.6.10.1
RuqtaM tapa#H saqtyaM tapa#H SruqtaM tapa#H SAqntaM tapoq damaq stapaqH 
Samaqstapoq dAnaqM tapoq yaj~jaqM tapoq BUrBuvaqssuvaqr-brahmaiq-tadupA$syaiq-tattapa#H || 24 (1)

anuvAkaM - 11
T.A.6.11.1
yathA# vRuqkShasya# saqpuMShpi#tasya dUqrAd gaqndho vA$tyeqvaM puNya#sya kaqrmaNo# 
dUqrAd gaqndho vA#tiq yathA#&sidhAqrAM kaqrtte&va#hitA-mavaqkrAmeq yadyuveq yuveq 
havA# viqhvayi#ShyAmi kaqrttaM pa#tiShyAqmItyeqva-maqmRutA#-dAqtmAna#M juqguPse$t || 25 (1)

anuvAkaM - 12
T.A.6.12.1
aqNo-raNI#yAn mahaqto mahI#yA-nAqtmA guhA#yAqM nihi#to&sya jaqntoH | 
tama#kratuM paSyati vItaSoqko dhAqtuH praqsAdA$n-mahiqmAna#mISaM || 
saqpta prAqNAH praqBava#ntiq tasmA$th saqptArciSha#H saqmidha#H saqpta jiqhvAH | 
saqpta iqme loqkA yeShuq cara#nti prAqNA guqhASa#yAq-nnihi#tAH saqpta sa#pta || 
ata#H samuqdrA giqraya#Scaq sarveq&smAth syanda#nteq sindha#vaqH sarva#rUpAH | 
ata#Scaq viSvAq oSha#dhayoq rasA$ccaq yenai#Sha BUqta-sti#ShThatyantarAqtmA || 
braqhmA deqvAnA$M padaqvIH ka#vIqnA-mRuShiqr-viprA#NAM mahiqSho mRuqgANA$M | 
Syeqno gRudhrA#NAq(gg)q svadhi#tiqr-vanA#nAq(gm)q soma#H paqvitraq matye#tiq reBann# || 
aqjA mekAqM ~Mlohi#ta-Sukla-kRuqShNAM baqhvIM praqjAM jaqnaya#ntIq(gm)q sarU#pAM | 
aqjo hyeko# juqShamA#No&nuqSeteq jahA$tyenAM Buqkta-Bo#gAqmajo$&nyaH || 26 (10)

T.A.6.12.2
haq(gm)qsaH Su#ciqShad vasu#-rantarikShaq-saddhotA# vediqSha-dati#thir-duroNaqsat | 
nRuqShadva#raq-sadRu#taq-sad vyo#maq-sadaqbjA goqjA Ru#taqjA 
a#driqjA RuqtaM bRuqhat || 
GRuqtaM mi#mikShire GRuqtama#syaq yoni#r-GRuqte Sriqto GRuqtamu#vasyaq dhAma# | 
aqnuqShvaqdhamAva#ha mAqdaya#svaq svAhA# kRutaM vRuShaBa vakShi haqvyaM || 
saqmuqdrA dUqrmir-madhu#mAq(gm)q udA#ra-dupAq(gm)qSunAq sama#mRutaqtva mA#naT | 
GRuqtasyaq nAmaq guhyaqM ~Myadasti# jiqhvA deqvAnA#-maqmRuta#syaq nABi#H || 
vaqyaM nAmaq prabra#vAmA GRuqtenAqsmin. yaqj~je dhA#rayAmAq namo#BiH | 
upa# braqhmA SRu#NavacCaqsyamA#naqM catu#H SRu~ggo &vamId gauqra eqtat || 
caqtvAriq SRu~ggAq trayo# asyaq pAdAq dve SIqraq.She saqpta hastA#so aqsya | 
tridhA# baqddho vRu#ShaqBo ro#ravIti maqho deqvo martyAq(gm)q Avi#veSa || 27 (10)

T.A.6.12.3
tridhA# hiqtaM paqNiBi#r guqhyamA#naqM gavi#-deqvAso# GRuqtamanva#vindann | 
indraq ekaq(gm)q sUryaq eka#M jajAna veqnA deka(gg)# svaqdhayAq niShTa#takShuH || 
yo deqvAnA$M prathaqmaM puqrastAqd viSvAqdhiyo# ruqdro maqhar.Shi#H | 
hiqraqNyaqgaqrBaM pa#Syataq jAya#mAnaq(gm)q sano# deqvaH SuqBayAq smRutyAq sam~Myu#naktu || 
yasmAqtparaqM nApa#raq mastiq ki~jciqdyasmAqn nANI#yoq na jyAyo$&stiq kaSci#t | 
vRuqkSha i#va stabdho diqvi ti#ShThaq-tyekaqsteneqdaM pUqrNaM puru#SheNaq sarva$M || 
na karma#NA na praqjayAq dhane#naq tyAge#naike amRutaqtva-mA#naqSuH | 
pare#Naq nAkaqM nihi#taqM guhA#yAM ~MviqBrAja#deqtad yata#yo viqSanti# || 
veqdAqntaq viqj~jAnaq-suni#ScitAqrthAH sanyA#sa yoqgAdyata#yaH Suddhaq sattvA$H | 
te bra#hmaloqke tuq parA$ntakAleq parA#mRutAqt pari#mucyantiq sarve$ ( ) || 
daqhraqM ~MviqpAqpaM paqrame$Sma BUtaqM ~Myat pu#NDarIqkaM puqrama#ddhya saq(gg)qsthaM | 
taqtrAqpiq daqhraM gaqgana#M viSokaq-stasmi#n yadaqntasta-dupA#sitaqvyaM || 
yo vedAdau sva#raH proqktoq veqdAnte# ca praqtiShThi#taH | 
tasya# praqkRuti#-lInaqsyaq yaqH para#H sa maqheSva#raH || 28 (14)
(ajo$&nyaq - Avi#veSaq - sarve# caqtvAri# ca) (A12) 

anuvAkaM - 13
T.A.6.13.1
saqhaqsraqSIr.Sha#M deqvaqM ~MviqSvAkSha#M ~MviqSva Sa#M BuvaM | 
viSva#M nAqrAya#NaM deqvaqmaqkShara#M paraqmaM paqdaM || 
viqSvataqH para#mAnniqtyaqM ~MviqSvaM nA#rAyaqNa(gm) ha#riM | 
viSva#meqvedaM puru#Shaq-stad viSvaqmupa#jIvati || 
patiqM ~MviSva#syAqtmeSva#raq(gm)q SASva#ta(gm) Siqvama#cyutaM | 
nAqrAyaqNaM ma#hAj~jeqyaqM ~MviqSvAtmA#naM paqrAya#NaM || 
nAqrAyaqNa pa#ro jyoqtiqrAqtmA nA#rayaqNaH pa#raH | 
nAqrAyaqNa pa#raM braqhmaq taqttvaM nA#rAyaqNaH pa#raH | 
nAqrAyaqNa pa#ro dhyAqtAq dhyAqnaM nA#rAyaqNaH pa#raH || 
yacca# kiq~jcij-ja#gath saqrvaqM dRuqSyate$ SrUyaqte&pi# vA | 29 (10)

T.A.6.13.2
anta#r baqhiSca# tath saqrvaqM ~MvyAqpya nA#rAyaqNaH sthi#taH || 
ana#ntaq mavya#yaM kaqvi(gm) sa#muqdre&nta#M ~MviqSva Sa#BuMvaM | 
paqdmaqkoqSa-pra#tIkAqSaq(gm)q hRuqdaya#M cApyaqdhomu#KaM || 
adho# niqShTyA vi#tastyAqnteq nAqByAmu#pariq tiShTha#ti | 
jvAqlaqmAqlA ku#laM BAqtIq viqSvasyA#yataqnaM ma#hat || 
santa#ta(gm) SiqlABi#stuq laMba#tyA koSaqsanni#BaM | 
tasyAnte# suShiqra(gm) sUqkShmaM tasmi$nth saqrvaM prati#ShThitaM || 
tasyaq maddhye# maqhAna#gnir viqSvArci#r viqSvato# muKaH | 
so&gra#Buqg viBa#jan tiqShThaqn-nAhA#ra-majaqraH kaqviH | 
tiqryaqgUqrdhva ma#dhaH SAqyIq raqSmaya#stasyaq santa#tA ( ) || 
saqntAqpaya#ti svaM deqhamApA#datalaq masta#gaH | 
tasyaq maddhyeq vahni#SiKA aqNIyo$d^^rdhvA vyaqvasthi#taH || 
nIqlato# yada# maddhyaqsthAqd viqdyulle#Kevaq BAsva#rA | 
nIqvAraq SUka#vattaqnvIq pIqtA BA$svatyaqNUpa#mA || 
tasyA$H SiKAqyA ma#ddhye paqramA$tmA vyaqvasthi#taH | 
sa brahmaq sa SivaqH sa hariqH sendraqH so&kSha#raH paraqmaH svaqrAT || 30 (16)
(api# vAq - santa#tAq ShaT ca#) (A13) 

anuvAkaM - 14
T.A.6.14.1
Aqdiqtyo vA eqSha eqtan maqNDalaqM tapa#tiq tatraq tA RucaqstadRuqcA ma#NDalaq(gm)q 
sa RuqcAM ~Mloqko&thaqya eqSha eqtasmi#n maqNDaleq&r^^cir dIqpyateq tAniq sAmA#niq sa sAqmnAM ~Mloqko&thaq ya eqSha eqtasmi#n maqNDaleq&rciShiq puru#ShaqstAniq yajU(gm)#Shiq sa yaju#ShA maNDalaq(gm)q sa yaju#ShAM ~MloqkaH saiShA traqyyeva# viqdyA ta#patiq ya eqSho$&nta-rA#diqtye hi#raqNmayaqH puru#ShaH || 31 (1)

anuvAkaM - 15
T.A.6.15.1
Aqdiqtyo vai tejaq ojoq balaqM ~MyaSaq-ScakShuqH Srotra#mAqtmA mano# maqnyur-manu#r-mRuqtyuH saqtyo miqtro vAqyurA#kAqSaH prAqNo lo#kapAqlaH kaH kiM kaM tath saqtyamanna#-maqmRutA# jIqvo viSva#H kataqmaH sva#yaqBuM brahmaiq tadamRu#ta eqSha puru#Sha eqSha BUqtAnAq-madhi#patiqr-brahma#NaqH sAyu#jya(gm) saloqkatA#-mApno-tyeqtAsA#meqva deqvatA#nAq(gm)q sAyu#jya(gm) sAqrShTitA(gm)# samAna loqkatA#-mApnotiq ya eqvaM 
~Mvede$tyupaqniShat || 32 (1)

anuvAkaM - 16
T.A.6.16.1
nidha#napatayeq namaH | nidha#napatAntikAyaq namaH | 
Ud^^rddhvAyaq namaH | Ud^^rdhvali~ggAyaq namaH | 
hiraNyAyaq namaH | hiraNyali~ggAyaq namaH | 
suvarNAyaq namaH | suvarNali~ggAyaq namaH | 
divyAyaq namaH | divyali~ggAyaq namaH | 33 (10)

T.A.6.16.2
BavAyaq namaH | Bavali~ggAyaq namaH | 
SarvAyaq namaH | Sarvali~ggAyaq namaH | 
SivAyaq namaH | Sivali~ggAyaq namaH | 
jvalAyaq namaH | jvalali~ggAyaq namaH | 
AtmAyaq namaH | Atmali~ggAyaq namaH | 
paramAyaq namaH | paramali~ggAyaq namaH | 
etathsomasya# sUryaqsyaq sarvali~gga(gg)# sthApaqyaqtiq pANimantra#M paviqtraM || 34 (13)

anuvAkaM - 17
T.A.6.17.1
saqdyojAqtaM pra#padyAqmiq saqdyojAqtAyaq vai namoq nama#H | 
Baqve Ba#veq nAti#Bave Bavasvaq mAM | BaqvodBa#vAyaq nama#H || 35 (3)

anuvAkaM - 18
T.A.6.18.1
vAqmaqdeqvAyaq namo$ jyeqShThAyaq nama#H SreqShThAyaq namo# ruqdrAyaq namaqH kAlA#yaq 
namaqH kala#vikaraNAyaq namoq bala#vikaraNAyaq namoq balA#yaq namoq 
bala#pramathanAyaq namaqH sarva#BUtadamanAyaq namo# maqnonma#nAyaq nama#H || 36 (1)

anuvAkaM - 19
T.A.6.19.1
aqGore$Byo&thaq Gore$Byoq GoraqGora#tareByaH | 
sarve$ByaH sarvaq Sarve$Byoq nama#ste astu ruqdrarU#peByaH || 37 (2)

anuvAkaM - 20
T.A.6.20.1
tatpuru#ShAya viqdmahe# mahAdeqvAya# dhImahi | 
tanno# rudraH pracoqdayA$t || 38 (2)

anuvAkaM - 21
T.A.6.21.1
ISAnaH sarva#vidyAqnAq- mISvaraH sarva#BUtAqnAqM brahmAdhi#patiqr 
brahmaqNo&dhi#patiqr brahmA# Siqvo me# astu sadASiqvoM || 39 (1)

anuvAkaM - 22
T.A.6.22.1
namo hiraNyabAhave hiraNyavarNAya hiraNyarUpAya hiraNyapataye &biMkApataya 
umApataye paSupataye# namoq namaH || 40 (1)

anuvAkaM - 23
T.A.6.23.1
Ruqta(gm) saqtyaM pa#raM braqhmaq puqruSha#M kRuShNaqpi~gga#laM | 
Uqd^^rdhvare#taM ~Mvi#rUpAqkShaqM ~MviqSvarU#pAyaq vai namoq nama#H || 41 (2)

anuvAkaM - 24
T.A.6.24.1
sarvoq vai ruqdrastasmai# ruqdrAyaq namo# astu | 
puru#Shoq vai ruqdraH sanmaqho namoq nama#H | 
viSva#M BUqtaM Buva#naM ciqtraM ba#huqdhA jAqtaM jAya#mAnaM caq yat | 
sarvoq hye#Sha ruqdrastasmai# ruqdrAyaq namo# astu || 42 (4)

anuvAkaM - 25
T.A.6.25.1
kadruqdrAyaq prace#tase mIqDhuShTa#mAyaq tavya#se | voqcemaq Santa#ma(gm) hRuqde || 
sarvoqhye#Sha ruqdrastasmai# ruqdrAyaq namo# astu || 43 (3)

anuvAkaM - 26 
T.A.6.26.1
yasyaq vai ka#~gkatyagni-hotraqhava#NI Bavatiq pratyeqvA-syAhu#taya-
stiShThaqntyathoq prati#ShThityai || 44 (1)

anuvAkaM - 27
T.A.6.27.1 
 (This Expansion is appearing in T.S.1.2.14.1 for kRuqNuqShva pAjaq itiq pa~jca# | 
kRuqNuqShva pAjaqH prasi#tiqnna pRuqthvIM ~MyAqhi rAjeq vAma#vAq(gm)q iBe#na | 
tRuqShvImanuq prasi#tiM drUNAqno&stA#&siq viddhya# raqkSha saqstapi#ShThaiH || 1

tava# BraqmAsa# ASuqyA pa#taqntyanu# spRuSa dhRuShaqtA SoSu#cAnaH | 
tapU(gg)#Shyagne juqhvA# pataqgAMna sa#nditoq visRu#jaq viShva# guqlkAH || 2 

pratiqspaSoq visRu#jaq tUrNi# tamoq BavA# pAqyur viqSo aqsyA ada#bdhaH | 
yo no# dUqre aqGaSa(gm)#soq yo antya#gneq mAki#ShTeq vyathiqrA 
da#dhar.ShIt || 3 

uda#gne tiShThaq pratyA ta#nuShvaqnya# mitrA(gm)# oShatAt tigmahete | 
yo noq arA#ti(gm) samidhAna caqkre nIqcAtaM dha#kShyataq sanna SuShka$M || 4

Uqd^^rdhvo Ba#vaq prati#vidqdhyA-dhyaqsmadAq viShkRu#NuShvaq daivyA$nyagne | 
ava#sthiqrA ta#nuhi yAtuq jUnA$M jAqmimajA#miqM pramRu#NIhiq SatrUn# || 5 
kRuqNuqShva pAjaq itiq pa~jca# || 45 (1)

anuvAkaM - 28
T.A.6.28.1
adi#tir-deqvA ga#ndhaqrvA ma#nuqShyA$H piqtaro-&su#rAq-steShA(gm)# sarva BUqtAnA$M mAqtA meqdinI# mahaqtA maqhI sA#viqtrI gA#yaqtrI jaga#tyuqrvI pRuqthvI ba#huqlA viSvA# BUqtA ka#taqmA kAyA sA saqtye-tyaqmRuteti# vasiqShThaH || 46 (1)

anuvAkaM - 29
T.A.6.29.1
Apoq vA iqda(gm) sarvaqM ~MviSvA# BUqtAnyApa#H prAqNA vA Apa#H paqSavaq Apo&nnaqmApo -&mRu#taqmApa#H saqmrADApo# viqrADApa#H svaqrADApaqH CandAq(gg)qsyApoq jyotIq(gg)qShyApoq yajUq(gg)qShyApa#H saqtyamApaqH sarvA# deqvatAq Apoq BUrBuvaqssuvaqrApaq oM || 47 (1)

anuvAkaM - 30
T.A.6.30.1
Apa#H punantu pRuthiqvIM pRu#thiqvI pUqtA pu#nAtuq mAM | 
puqnantuq brahma#Naqspatiqr brahma# pUqtA pu#nAtuq mAM || 

yaducCi#ShTaq-maBo$jyaqM ~MyadvA# duqScari#taqM mama# | 
sarva#M punantuq mAmApo#-&saqtA~jca# pratiqgrahaq(gg)q svAhA$ || 48 (4)

anuvAkaM - 31
T.A.6.31.1
agniSca mA manyuSca manyupatayaSca manyu#kRuteqByaH | 
pApeByo# rakShaqntAM | yadahnA pApa#makAqrq.ShaM | 
manasA vAcA# hastAqByAM | padByA-mudare#Na SiqS~jA | 
ahaqstada#valuqpaMtu | yatki~jca# duriqtaM mayi# | 
idamaha-mAmamRu#ta yoqnau | 
satye jyotiShi juho#mi svAqhA || 49 (9)

anuvAkaM - 32
T.A.6.32.1
sUryaSca mA manyuSca manyupatayaSca manyu#kRuteqByaH | 
pApeByo# rakShaqntAM | yadrAtriyA pApa#makAqrq.ShaM | 
manasA vAcA# hastAqByAM | padByA-mudare#Na SiqS~jA | 
rAtriq-stada#valuqpaMtu | yatki~jca# duriqtaM mayi# | 
idamaha-mAmamRu#ta yoqnau | sUrye jyotiShi juho#mi svAqhA || 50 (9)

anuvAkaM - 33
T.A.6.33.1
omityekAkSha#raM braqhma | agnirdevatA brahma# ityAqr.ShaM | 
gAyatraM CandaM paramAtma#M sarUqpaM | sAyujyaM ~Mvi#niyoqgaM || 51 (4)

anuvAkaM - 34
T.A.6.34.1
AyA#tuq vara#dA deqvIq aqkShara#M brahmaq saMmi#taM | 
gAqyaqtrI$M Canda#sAM mAqtedaM bra#hma juqShasva# me | 
yadahnA$t kuru#te pAqpaqM tadahnA$t pratiqmucya#te | 
yad rAtriyA$t kuru#te pAqpaqM tad rAtriyA$t pratiqmucya#te | 
sarva# vaqrNe ma#hAdeqviq saqndhyA vi#dye saqrasva#ti || 52 (5)

anuvAkaM - 35
T.A.6.35.1
ojo#&siq saho#&siq bala#masiq BrAjo#&si deqvAnAqM dhAmaqnAmA##&siq 
viSva#masi viqSvAyuqH sarva#masi saqrvAyu-raBiBUroM-gAyatrI-mAvA#hayAqmiq 
sAvitrI-mAvA#hayAqmiq sarasvatI-mAvA#hayAqmiq Candar.ShI-nAvA#hayAqmiq 
Sriya-mAvA#hayAqmiq gAyatriyA gAyatrI Cando viSvAmitra 
RuShiH savitA devatA&gnirmuKaM brahmA Siro viShNur.hRudaya(gm) rudraH 
SiKA pRuthivIyoniH prANApAna-vyAnodAna-samAnA saprANA SvetavarNA 
sA~gKyAyana-sagotrA gAyatrI caturvi(gm)SatyakSharA tripadA# 
ShaTkuqkShiqH pa~jca SIr.Shopanayane vi#niyoqgaq, 
oM BUH | oM BuvaH | o(gm) suvaH | oM mahaH | oM janaH | 
oM tapaH | o(gm) saqtyaM | oM tath sa#viqturvare$NyaqM Bargo# deqvasya# dhImahi | 
dhiyoq yo na#H pracoqdayA$t | 
omApoq jyotIq rasoq&mRutaqM brahmaq BUrBuvaqssuvaqroM || 53 (10)

anuvAkaM - 36
T.A.6.36.1 
uqttame# SiKa#re jAqteq BUqmyAM pa#rvataq mUd^^rdha#ni | 
brAqhmaNe$Byo-&Bya#nuj~jAqtAq gaqcCa de#vi yaqthAsu#KaM || 
stuto mayA varadA ve#damAqtAq pracodayantI pavane$ dvijAqtA | 
AyuH pRuthivyAM-draviNaM bra#hmavaqrcaqsaqM mahyaM datvA prajAtuM 
bra#hmaloqkaM || 54 (4) 

anuvAkaM - 37
T.A.6.37.1
GRuNiqH sUrya# Adiqtyo na praBA#-vAqtyakSha#raM | madhu#kSharantiq tad ra#saM | 
saqtyaM ~Mvai tad rasaq-mApoq jyotIqrasoq&mRutaqM brahmaq 
BUrBuvaqssuvaqroM || 55 (3)

anuvAkaM - 38
T.A.6.38.1
brahma# metuqq mAM | madhu# metuq mAM | brahma#-meqva madhu# metuq mAM ||
yAste# soma praqjAvaqthso-&Biqso aqhaM | duHShva#pnaqhan du#ruShShaha | 
yAste# soma prAqNA(gg)stAn ju#homi || 
trisu#parNaq mayA#citaM brAhmaqNAya# dadyAt | braqhmaqhaqtyAM ~MvA eqte Gna#nti | 
ye brA$hmaqNA-strisu#parNaMq paTha#nti | te somaMq prApnu#vanti | 
AqsaqhaqsrAt paqktiM puna#nti | oM || 56 (12)

anuvAkaM - 39
T.A.6.39.1
brahma# meqdhayA$ | madhu# meqdhayA$ | brahma#meqva madhu# meqdhayA$ || 
aqdyA no# deva savitaH praqjAva#thsAvIqH sauBa#gaM | 
parA# duqHShvapni#ya(gm) suva | 
viSvA#ni deva savitar-duriqtAniq parA#suva | yad BaqdraM tanmaq Asu#va || 
madhuqvAtA# RutAyaqte madhu#kSharantiq sindha#vaH | mAddhvI$rnaH saqntvoSha#dhIH | 
madhuqnakta# muqtoShasiq madhu#maqt pArthi#vaq(gm)q raja#H | 
madhuqdyaura#stu naH piqtA | madhu#mAnnoq vanaqspatiqr-madhu#mA(gm) astuq sUrya#H | 
mAddhvIq rgAvo# Bavantu naH || 
ya iqmaM trisu#parNaq-mayA#citaM brAhmaqNAya# dadyAt | 
BrUqNaqhaqtyAM ~MvA eqte Gna#nti | ye brA$hmaqNA-strisu#parNaMq paTha#nti | 
te somaMq prApnu#vanti | AqsaqhaqsrAt paqktiM puna#nti | oM || 57 (19)

anuvAkaM - 40
T.A.6.40.1
brahma# meqdhavA$ | madhu# meqdhavA$ | brahma#meqva madhu# meqdhavA$ || 
braqhmA deqvAnAM$ padaqvIH ka#vIqnA-mRuShiqr viprA#NAM mahiqSho mRuqgANA$M | 
Syeqno gRuddhrA#NAq(gg)q svadhi#tiqr-vanA#nAq(gm)q soma#H paqvitraqq-matye#tiq reBann# || 
haq(gm)qsaH Su#ciqShad vasu#rantarikShaq saddhotA#- vediqSha-dati#thir-duroNaqsat | 
nRuqShadva#raq-sadRu#taq-sad vyo#maq-sadaqbjA- goqjA Ru#taqjA 
a#driqjA RuqtaM bRuqhat || 
RuqcetvA# ruqcetvAq samith sra#vanti saqritoq na dhenA$H | 
aqntar. hRuqdA mana#sA pUqyamA#nAH | GRuqtasyaq dhArA# aqBicA#kaSImi | 
hiqraqNyayo# vetaqso maddhya# AsAM | 
tasmi$nth supaqrNo ma#dhuqkRut ku#lAqyI Baja#nnAsteq madhu# deqvatA$ByaH | 
tasyA# sateq hara#yaH saqptatIre$ svaqdhAM duhA#nA aqmRuta#syaq dhArA$M | 
ya iqdaM trisu#parNaq-mayA#citaM brAhmaqNAya# dadyAt | 
vIqraqhaqtyAM ~MvA eqte Gna#nti | ye brA$hmaqNA-strisu#parNaMq paTha#nti | 
te somaMq prApnu#vanti | AqsaqhaqsrAt paMqktiM puna#nti | oM || 58 (19)

anuvAkaM - 41
T.A.6.41.1
meqdhAdeqvI juqShamA#NA naq AgA$d viqSvAcI# BaqdrA su#manaqsya mA#nA | 
tvayAq juShTA# nuqdamA#nA duqruktA$n bRuqhadva#dema viqdathe# suqvIrA$H || 
tvayAq juShTa# RuqShir Ba#vati deviq tvayAq brahmA#&&gaqtaSrI# ruqta tvayA$ | 
tvayAq juShTa#SciqtraM ~Mvi#ndate vasuq sA no# juShasvaq dravi#No namedhe || 59 (4)

anuvAkaM - 42
T.A.6.42.1
meqdhAM maq indro# dadAtu meqdhAM deqvI sara#svatI | 
meqdhAM me# aqSvinA#-vuqBAvAdha#ttAMq puShka#rasrajA || 
aqPsaqrAsu# caq yA meqdhA ga#ndhaqrveShu# caq yanmanaH# | 
daivIM$ meqdhA sara#svatIq sA mAM$ meqdhA suqraBi#r juShatAq(gg)q svAhA$ || 60 (4)

anuvAkaM - 43
T.A.6.43.1
AmAM$ meqdhA suqraBi#r viqSvarU#pAq hira#NyavarNAq jaga#tI jagaqmyA | 
Urja#svatIq paya#sAq pinva#mAnAq sA mAM$ meqdhA suqpratI#kA juShantAM || 61 (2)

anuvAkaM - 44
T.A.6.44.1
mayi# meqdhAM mayi# praqjAM mayyaqgnistejo# dadhAtuq mayi# meqdhAM mayi# praqjAM 
mayIndra# indriqyaM da#dhAtuq mayi# meqdhAM mayi# praqjAM mayiq sUryoq BrAjo# dadhAtu || 62 (1)

anuvAkaM - 45
T.A.6.45.1
apai#tu mRuqtyu-raqmRuta#nnaq Aga#n vaivasvaqto noq aBa#ya~gkRuNotu | 
paqrNaM ~Mvanaqspate# rivAqBina#H SIyatA(gm) raqyiH saca#tAnnaqH SacIqpati#H || 63 (2)

anuvAkaM - 46
T.A.6.46.1
paraM# mRutyoq anuq pare#hiq panthAMq ~Myasteqsva ita#ro devaqyAnA$t | 
cakShu#Shmate SRuNvaqte te$ bravImiq mAna#H praqjA(gm) rI#riShoq mota vIqrAn || 64 (2)

anuvAkaM - 47
T.A.6.47.1
vAtaM# prAqNaM mana#sAq nvAra#BAmahe praqjApa#tiMq ~Myo Buva#nasya goqpAH | 
sano# mRuqtyo strA#yatAMq pAtva(gm)ha#soq jyog jIqvA 
jaqrAma#SImahi || 65 (2)

anuvAkaM - 48
T.A.6.48.1
aqmuqtraq BUyAqdadhaq yadyaqmasyaq bRuha#spate aqBiSa#steqra mu#~jcaH | 
pratyau#hatA maqSvinA# mRuqtyu ma#smAd deqvAnA#magne BiqShajAq SacI#BiH || 66 (2)

anuvAkaM - 49
T.A.6.49.1
hariq(gm)q hara#ntaq- manu#yanti deqvA viSvaqsyeSA#naM vRuShaqBaM ma#tIqnAM | 
brahmaq sarU#paq-manu#meqdamA#gAq-daya#naMq mA viva#dhIqr vikra#masva || 67 (2)

anuvAkaM - 50
T.A.6.50.1
Salkai#raqgni-mi#ndhAqna uqBau loqkau sa#nemaqhaM | 
uqBayo$ rloqkayA#r. RuqdhdvA&ti# mRuqtyuM ta#rAmyaqhaM || 68 (2)

anuvAkaM - 51
T.A.6.51.1
mA Ci#do mRutyoq mA va#dhIqr^^mA meq balaMq ~MvivRu#hoq mA pramo#ShIH | 
praqjAM mA me# rIriShaq Ayu#rugra nRuqcakSha#saM tvA haqviShA# vidhema || 69 (2)

anuvAkaM - 52
T.A.6.52.1
mA no# maqhAnta#muqta mA no# arBaqkaM mA naq ukSha#ntamuqta mA na# ukShiqtaM | 
mA no# vadhIH piqtaraMq mota mAqtaraM# priqyA mA na#staqnuvo# rudra rIriShaH || 70 (2)

anuvAkaM - 53
T.A.6.53.1
mA na#stoqke tana#yeq mA naq Ayu#Shiq mA noq goShuq mA noq aSve#Shu rIriShaH | 
vIqrAnmA no# rudra BAmiqtova#dhIr.-haqviShma#ntoq nama#sA vidhema te || 71 (2)

anuvAkaM - 54
T.A.6.54.1
prajA#pateq na tvadeqtA-nyaqnyo viSvA# jAqtAniq pariqtA ba#BUva | 
yat kA#mAste juhuqmastanno# astu vaqya(gg) syA#maq pata#yo rayIqNAM || 72 (2)

anuvAkaM - 55
T.A.6.55.1
svaqstiqdA viqSaspati#r vRutraqhA vimRudho# vaqSI | 
vRuShendra#H puqra e#tu nassvastiqdA a#BayaM kaqraH || 73 (2)

anuvAkaM - 56
T.A.6.56.1
tryaM#bakaM ~MyajAmahe sugaqndhiM pu#ShTiqvad^^rdha#naM | 
uqrvAqruqkami#vaq bandha#nAn-mRuqtyor mu#kShIyaq mA&mRutA$t || 74 (2) 

anuvAkaM - 57
T.A.6.57.1
ye te# saqhasra#maqyutaMq pASAq mRutyoq martyA#yaq hanta#ve | 
tAn. yaqj~jasya# mAqyayAq sarvAqnava# yajAmahe || 75 (2)

anuvAkaM - 58
T.A.6.58.1
mRuqtyaveq svAhA# mRuqtyaveq svAhA$ || 76 (1)

anuvAkaM - 59
T.A.6.59.1
deqvakRu#taqsyaina#so-&vaqyaja#namasiq svAhA$ | 
maqnuqShyakRu#taqsyaina#so &vaqyaja#namasiq svAhA$ | 
piqtRukRu#taqsyaina#so &vaqyaja#namasiq svAhA$ | 
AqtmakRu#taqsyaina#so &vaqyaja#namasiq svAhA$ | 
aqnyakRu#taqsyaina#so &vaqyaja#namasiq svAhA$ | 
aqsmatkRu#taqsyaina#so &vaqyaja#namasiq svAhA$ | 
yaddiqvA caq naktaqM caina#ScakRuqma tasyA# vaqyaja#namasiq svAhA$ | 
yath svaqpanta#Scaq jAgra#taq-Scaina#Sca-kRuqma tasyA# vaqyaja#namasiq svAhA$ | 
yath suqShupta#Scaq jAgra#taq-Scaina#Sca-kRuqma tasyA# vaqyaja#namasiq svAhA$ | 
yad viqdvA(gm)saqScA vi#dvA(gm)saqScaina#Sca-kRuqma tasyA# vaqyaja#namasiq svAhA$ | 
enasa enaso vayajanama#si svAqhA || 77 (11)

anuvAkaM - 60
T.A.6.60.1
yadvo# devAScakRuqma jiqhvayA# guqrumana#so vAq prayu#tI devaq heDa#naM | 
arA#vAqyo no# aqBidu#cCunAqyateq tasmiqn tadeno# vasavoq nidhe#tanaq svAhA$ || 78 (2)

anuvAkaM - 61
T.A.6.61.1
kAmo&kArShI$n namoq namaH | 
kAmo&kAr^^ShIt kAmaH karoti nAhaM karomi 
kAmaH karttA nAhaM karttA kAma#H kAraqyitA nAha#M kAraqyitA eSha te kAma kAmA#ya svAqhA || 79 (2)

anuvAkaM - 62
T.A.6.62.1
manyurakArShI$n namoq namaH | 
manyurakAr^^ShIn manyuH karoti nAhaM karomi manyuH karttA nAhaM karttA manyu#H kAraqyitA nAha#M kAraqyitA eSha te manyo manya#ve svAqhA || 80 (2)

anuvAkaM - 63
T.A.6.63.1
tilA~jjuhomi sarasA(gm) sapiShTAn gandhAra mama citte rama#ntu svAqhA || 
gAvo hiraNyaM dhanamannapAna(gm) sarveShA(gg) Sri#yai svAqhA || 
Sriya~jca lakShmi~jca puShTi~jca kIrtti#M cA nRuqNyatAM | 
brahmaNyaM ba#hupuqtratAM | SraddhAmedhe prajAH sandadA#tu svAqhA || 81 (5)

anuvAkaM - 64
T.A.6.64.1
tilAH kRuShNA-sti#lAH SveqtAq-stilAH saumyA va#SAnuqgAH | 
tilAH punantu# me pAqpaqM ~Myatki~jcid duritaM ma#yi svAqhA ||
coraqsyAnnaM na#vaSrAqddhaqM braqhmaqhA gu#rutaqlpagaH | 
gosteya(gm) sa#rApAqnaqM BrUNahatyA tilA SAnti(gm) Samaya#ntu svAqhA || 
SrISca lakShmISca puShTISca kIrtti#M cA nRuqNyatAM | 
brahmaNyaM ba#hupuqtratAM | 
SraddhAmedhe praj~jAtu jAtavedaH saMdadA#tu svAqhA || 82 (7)

anuvAkaM - 65
T.A.6.65.1
prANApAna-vyAnodAna-samAnA me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 
vA~g-mana-ScakShuH-Srotra-jihvA-GrANa-reto-buddhyAkUtiH sa~gkalpA 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 
tvak-carma-mA(gm)sa-rudhira-medo-majjA-snAyavo-&sthIni 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 
SiraH pANi pAda pArSva pRuShTho-rUdara-ja~gGa-SiS~jopastha pAyavo 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 
uttiShTha puruSha harita-pi~ggala lohitAkShi dehi dehi dadApayitA 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 83 (5)

anuvAkaM - 66
T.A.6.66.1
pRuthivyApa stejo vAyu-rAkASA me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 
Sabda-spar.Sa-rUparasa-gandhA me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 
mano-vAk-kAya-karmANi me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 
avyaktaBAvai-ra#ha~gkAqraqr jyoti# raqhaM ~MviqrajA# vipAqpmA BU#yAsaq(gg)q svAhA$ || 
AtmA me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 
antarAtmA me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 
paramAtmA me# SuddhyaqntAqM jyoti# raqhaM vi~MqrajA# vipAqpmA BU#yAsaq(gg)q svAhA$ || 
kShuqdhe svAhA$ || kShutpi#pAsAyaq svAhA$ || 
vivi#TTyaiq svAhA$ || Rugvi#dhAnAyaq svAhA$ || kaqSho$tkAyaq svAhA$ || 
kShuqtpiqpAqsAma#laM jyeqShThAqmaqlaqkShmIr nA#SayAqmyahaM | 
aBU#tiq-masa#mRuddhiq~jcaq sarvAM (sarvA) nirNuda me pApmA#na(gg) svAqhA || 
annamaya-prANamaya-manomaya-vij~jAnamaya-mAnandamaya-mAtmA 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 84 (15)

anuvAkaM - 67
T.A.6.67.1
aqgnayeq svAhA$ | viSve$Byo deqveByaqH svAhA$ | dhruqvAya# BUqmAyaq svAhA$ | 
dhruqvaqkShita#yeq svAhA$ | aqcyuqtaqkShita#yeq svAhA$ | aqgnaye$ sviShTaqkRuteq svAhA$ || 
dharmA#yaq svAhA$ | adha#rmAyaq svAhA$ | aqdByaH svAhA$ | 
oqShaqdhiqvaqnaqspaqtiByaqH svAhA$ | 85 (10)

T.A.6.67.2
raqkShoqdeqvaqjaqneByaqH svAhA$ | 
gRuhyA$ByaqH svAhA$ | aqvaqsAne$ByaqH svAhA$ | aqvaqsAna#patiByaqH svAhA$ | 
saqrvaqBUqteByaqH svAhA$ | kAmA#yaq svAhA$ | aqntari#kShAyaq svAhA$ | 
yadeja#tiq jaga#tiq yaccaq ceShTa#tiq nAmno# BAqgo&yaM nAmneq svAhA$ | 
pRuqthiqvyai svAhA$ | aqntari#kShAyaq svAhA$ | 86 (10)

T.A.6.67.3
diqve svAhA$ | sUryA#yaq svAhA$ | caqndrama#seq svAhA$ | nakSha#treByaqH svAhA$ | 
indrA#yaq svAhA$ | bRuhaqspata#yeq svAhA$ | praqjApa#tayeq svAhA$ | 
brahma#Neq svAhA$ | svaqdhA piqtRuByaqH svAhA$ | 
namo# ruqdrAya# paSuqpata#yeq svAhA$ | 87 (10)

T.A.6.67.4
deqveByaqH svAhA$ | piqtRuBya#H svaqdhA&stu# | BUqteByoq nama#H | 
maqnuqShye$Byoq hantA$ | praqjApa#tayeq svAhA$ | paqraqmeqShThineq svAhA$ || 
yathA kU#paH SaqtadhA#raH saqhasra#dhAroq akShi#taH | 
eqvA me# astu dhAqnya(gm) saqhasra#dhAraq-makShi#taM | dhana#dhAnyaiq svAhA$ || 
ye BUqtAH praqcara#ntiq divAqnaktaqM bali#-miqcCanto# viqtuda#syaq preShyA$H ( ) | 
teByo# baqliM pu#ShTiqkAmo# harAmiq mayiq puShTiqM puShTi#patir dadhAtuq svAhA$ || 88 (11) 
(oqShaqdhiqvaqnaqspaqtiByaqH svAhAq - &ntari#kShAyaq svAhAq - namo# ruqdrAya# paSuqpata#yeq svAhA# - viqtuda#syaq preShyAq eka#M ca) (A67) 

anuvAkaM - 68
T.A.6.68.1
oM$ tad braqhma | oM$ tad vAqyuH | oM$ tadAqtmA | oM$ tath saqtyaM | 
oM$ tath sarva$M | oM$ tat puroqr namaH | 
antaScarati# BUteqShuq guhAyAM vi#Sva mUqrttiShu | 
tvaM ~Myaj~jastvaM ~MvaShaTkArastva-midrastva(gm) rudrastvaM-~MviShNustvaM brahmatva#M prajAqpatiH | 
tvaM ta#dApaq Apoq jyotIq rasoq&mRutaqM brahmaq BUrBuvaqssuvaqroM || 89 (9)

anuvAkaM - 69
T.A.6.69.1
SraqddhAyA$M prAqNe nivi#ShToq&mRuta#M juhomi | 
SraqddhAyA#mapAqne nivi#ShToq&mRuta#M juhomi | 
SraqddhAyA$M ~MvyAqne nivi#ShToq&mRuta#M juhomi | 
SraqddhAyA#mudAqne nivi#ShToq&mRuta#M juhomi | 
SraqddhAyA(gm)# samAqne nivi#ShToq&mRuta#M juhomi | 
brahma#Ni ma AqtmA&mRu#taqtvAya# || aqmRuqtoqpaqstara#Namasi ||
SraqddhAyA$M prAqNe nivi#ShToq&mRuta#M juhomi | Siqvo mA# viqSApra#dAhAya | 
prAqNAyaq svAhA$ | 
SraqddhAyA#mapAqne nivi#ShToq&mRuta#M juhomi | 
Siqvo mA# viqSApra#dAhAya | aqpAqnAyaq svAhA$ | 
SraqddhAyA$M ~MvyAqne nivi#ShToq&mRuta#M juhomi | Siqvo mA# viqSApra#dAhAya | 
vyAqnAyaq svAhA$ | 
SraqddhAyA#-mudAqne nivi#ShToq&mRuta#M juhomi | 
Siqvo mA# viqSApra#dAhAya | uqdAqnAyaq svAhA$ | 
SraqddhAyA(gm)# samAqne nivi#ShToq&mRuta#M juhomi | Siqvo mA# viqSApra#dAhAya | saqmAqnAyaq svAhA$ | 
brahma#Ni ma AqtmA&mRu#taqtvAya# || aqmRuqtAqpiqdhAqnama#si || 90 (24)

anuvAkaM - 70
T.A.6.70.1
SraqddhAyA$M prAqNe nivi#SyAq&mRuta(gm)# huqtaM | prAqNa manne#nApyAyasva | 
SraqddhAyA#mapAqne nivi#SyAq&mRuta(gm)# huqtaM | aqpAqna manne#nApyAyasva | 
SraqddhAyA$M ~MvyAqne nivi#SyAq&mRuta(gm)# huqtaM | vyAqna manne#nApyAyasva | 
SraqddhAyA#-mudAqne nivi#SyAq&mRuta(gm)# huqtaM | uqdAqna manne#nApyAyasva | 
SraqddhAyA(gm)# samAqne nivi#SyAq&mRuta(gm)# huqtaM | 
saqmAnaq manne#nApyAyasva || 91 (10)

anuvAkaM - 71
T.A.6.71.1
a~gguShThamAtraH puruSho&~gguShTha~jca# samAqSritaH | 
ISaH sarvasya jagataH praBuH prINAti# viSvaqBuk || 92 (2)

anuvAkaM - 72
T.A.6.72.1
vA~gma# Aqsann | naqsoH prAqNaH | aqkShyo-ScakShu#H | karNa#yoqH Srotra$M | 
bAqhuqvor bala$M | Uqruqvo roja#H | ari#ShTAq viSvAqnya~ggA#ni taqnUH | 
taqnuvA# me saqha nama#ste astuq mA mA# hi(gm)sIH || 93 (8)

anuvAkaM - 73
T.A.6.73.1
vaya#H supaqrNA upa#seduqrindra#M priqya me#dhAq RuSha#yoq nAdha#mAnAH | 
apa#ddhvAqnta mU$rNuqhi pUqrdhi cakShu#r-mumuqgdhya#smAn 
niqdhaye# &vabaqddhAn || 94 (2)

anuvAkaM - 74
T.A.6.74.1
prANAnAM granthirasi rudro mA# viSAqntakaH | 
tenAnnenA$-pyAyaqsva || 95 (2)

anuvAkaM - 75
T.A.6.75.1
namo rudrAya viShNave mRutyu#rme pAqhi || 96 (1)

anuvAkaM - 76
T.A.6.76.1
tvama#gneq dyuBiq-stvamA#Su-SuqkShaNiq-stvamaqdBya-stvamaSma#naqspari# | 
tvaM ~Mvane$Byaq-stvamoSha#dhIByaq-stvaM nRuqNAM nRu#pate jAyaseq Suci#H || 97 (2)

anuvAkaM - 77
T.A.6.77.1
Siqvena# meq santi#ShThasva syoqnena# meq santi#ShThasva suBUqtena# meq santi#ShThasva brahmavarcaqsena# meq santi#ShThasva yaqj~jasyarddhiq manuq santi#ShThaq svopa# te yaj~jaq namaq upa# teq namaq upa# teq nama#H || 98 (1)

anuvAkaM - 78
T.A.6.78.1
saqtyaM paraMq para(gm)# saqtya(gm) saqtyenaq na su#vaqrgA-lloqkAccya#vante 
kaqdAcaqna saqtA(gm) hi saqtyaM tasmA$th saqtye ra#manteq, (1) 

tapaq itiq tapoq nAnaSa#nAqt paraMq ~Myaddhi paraMq tapaqstad dudha#r.rShaMq 
tad durA#dhar.ShaMq tasmAqt tapa#si ramanteq, (2)

damaq itiq niya#taM brahmacAqriNaq-stasmAqd dame# ramanteq, (3)	

Samaq ityara#Nye muqnayaq-stasmAqcCame# ramante, (4)	

dAqnamitiq sarvA#Ni BUqtAni# praqSa(gm)sa#nti dAqnAnnAti# duqScaraMq 
tasmA$d dAqne ra#mante, (5)

dhaqrma itiq dharme#Naq sarva#miqdaM pari#gRuhItaM dhaqrmAnnAti#-duqShkaraMq 
tasmA$d -dhaqrme ra#mante, (6)

praqjanaq itiq BUyA(gm)##saq-stasmAqd BUyi#ShThAqH prajA#yanteq tasmAqd BUyi#ShThAH praqjana#ne ramanteq, (7)

&gnayaq ityA#haq tasmA#-daqgnayaq AdhA#tavyA agnihoqtra-mityA#haq 
tasmA#-dagnihoqtre ra#mante, (8)

yaqj~ja iti# yaqj~jo hi deqvA stasmA$d yaqj~je ra#mante, (9)	

mAnaqsa-miti# viqdvA(gm)saq-stasmA$d viqdvA(gm)sa# eqva mA#naqse 
ra#mante,	(10)

nyAqsa iti# braqhmA braqhmA hi paraqH paro# hi braqhmA tAniq vA eqtAnyava#rANiq 
parA(gm)#si nyAqsa eqvAtya#recayaqd ya eqvaM ~Mvede$tyupaqniShat || (11) / 99 (1)

anuvAkaM - 79 
T.A.6.79.1
prAqjAqpaqtyo hAru#NiH supaqrNeya#H praqjApa#tiM piqtaraq-mupa#sasAraq kiM 
Ba#gavaqntaH pa#raqmaM ~Mva#daqntItiq tasmaiq pro#vAca, (1)

saqtyena# vAqyurAvA#ti saqtye-nA#diqtyo ro#cate diqvi saqtyaM ~MvAqcaH pra#tiqShThA saqtye saqrvaM prati#ShThitaqM tasmA$th saqtyaM pa#raqmaM ~Mvada#ntiq, (2)

tapa#sA deqvA deqvatAq-magra# Ayaqn tapaqsar.Sha#yaqH suvaqranva#-vindaqn tapa#sA saqpatnAqn praNu#dAq-mArA#tIq stapa#si saqrvaM prati#ShThitaqM tasmAqt tapa#H paraqmaM ~Mvada#ntiq, (3)

dame#na dAqntAH kiqlbiSha#-mavadhUqnvantiq dame#na brahmacAqriNaqH suva#ragacCaqn damo# BUqtAnA$M durAqdhar.ShaqM dame# saqrvaM prati#ShThitaqM tasmAqd dama#H paraqmaM ~Mvada#ntiq, (4)

Same#na SAqntAH Siqva-mAqcara#ntiq Same#na nAqkaM muqnayoq-&nvavi#ndaqn Camo# BUqtAnA$M durAqdhar.ShaqM Came# saqrvaM prati#ShThitaqM tasmAqcCama#H paraqmaM ~Mvada#nti, (5)

dAqnaM ~Myaqj~jAnAqM ~MvarU#thaqM dakShi#NA loqke dAqtAra(gm)# sarva BUqtAnyu#pajIqvanti# dAqnenArA#tIq-rapA#nudanta dAqnena# dviShaqnto miqtrA Ba#vanti dAqne saqrvaM prati#ShThitaqM tasmA$d dAqnaM pa#raqmaM ~Mvada#nti, (6)

dhaqrmo viSva#syaq jaga#taH pratiqShThA loqke dhaqrmiShTha#M praqjA u#pasaqrpanti# dhaqrmeNa# pAqpa-ma#paqnuda#ti dhaqrme saqrvaM prati#ShThitaqM tasmA$d dhaqrmaM pa#raqmaM ~Mvada#nti, (7)

praqjana#naqM ~Mvai pra#tiqShThA loqke sAqdhu praqjAyA$ staqntuM-ta#nvAqnaH pi#tRuqNA 
ma#nRuqNo Bava#tiq tade#va taqsyA anRu#NaqM tasmA$t praqjana#naM paraqmaM ~Mvada#ntyaq, (8)

gnayoq vai trayI# viqdyA de#vaqyAnaqH panthA# gAr.hapaqtya Ruk-pRu#thiqvI ra#thantaqra -ma#nvAhAr yaqpaca#naqM ~Myaju#raqntari#kShaM ~MvAmadeqvya mA#havaqnIyaqH sAma#suvaqrgo loqko bRuqhat-tasmA#-daqgnIn pa#raqmaM ~Mvada#ntya, (9)

gnihoqtra(gm) sA#yaM prAqtar-gRuqhANAqM-niShkRu#tiqH svi#ShTa(gm) suhuqtaM ~Mya#j~jakratUqnAM prAya#Na(gm) suvaqrgasya# loqkasyaq jyotiq-stasmA#-dagnihoqtraM pa#raqmaM ~Mvada#nti, (10)

yaqj~ja iti# yaqj~jenaq hi deqvA diva#M gaqtA yaqj~jenAsu#rAq-napA#nudanta yaqj~jena# dviShaqnto miqtrA Ba#vanti yaqj~je saqrvaM prati#ShThitaqM tasmA$d yaqj~jaM pa#raqmaM ~Mvada#nti, (11)

mAnaqsaM ~Mvai prA#jApaqtyaM paqvitra#M mAnaqsenaq mana#sA sAqdhu pa#Syati mAnaqsA RuSha#yaH praqjA a#sRujanta mAnaqse saqrvaM prati#ShThitaqM tasmA$n mAnaqsaM pa#raqmaM ~Mvada#nti, (12)

nyAqsa iqtyAhu#r manIqShiNo$ braqhmANa#M braqhmA viSva#H kataqmaH sva#yaqBuMH praqjApa#tiH sam~Mvathsaqra 
iti#, (13)

sam~Mvathsaqro# &sAvA#diqtyo ya eqSha A#diqtye puru#ShaqH sa pa#rameqShThI brahmAqtmA, (14)

yABi#rAdiqtya-stapa#ti raqSmiBiqstABi#H paqrjanyo# var.Shati paqrjanye#-nauShadhi-vanaspaqtayaqH prajA#yanta oShadhi-vanaspaqtiBiq-rannaM# Bavaqtyanne#na prAqNAH prAqNair balaqM bale#naq tapaq-stapa#sA SraqddhA SraqddhayA# meqdhA meqdhayA# manIqShA ma#nIqShayAq manoq mana#sAq SAntiqH SAntyA# ciqttaM ciqttenaq smRutiq(gg)q smRutyAq smAraq(gg)q smAre#Na viqj~jAna#M ~Mviqj~jAne#-nAqtmAna#M ~Mvedayatiq tasmA#daqnnaM dadaqnth sarvA$NyeqtAni# dadAq-tyannA$t prAqNA Ba#vanti BUqtAnAM$ prAqNair manoq mana#saSca viqj~jAna#M ~Mviqj~jAnA#-dAnaqndo bra#hma yoqniH, (15)

sa vA eqSha puru#ShaH pa~jcaqdhA pa#~jcAqtmA yenaq sarva#miqdaM prota#M pRuthiqvI 
cAqntari#kShaM caq dyauScaq diSa#ScAvAntaradiqSAScaq sa vai sarva#miqdaM jagaqthsa 
saqBUta(gm)# sa BaqvyaM ji#j~jAsa klRuqpta Ru#taqjA rayi#ShThA SraqddhA saqtyo 
maha#svAn taqpasoq pari#ShThAqd, (vari#ShThAqd) (16)

j~jAtvA# tameqvaM mana#sA hRuqdA caq BUyo# na mRuqtyu-mupa#yAhi viqdvAn (17)

tasmA$-nnyAqsa-meqShAM tapa#sA-matiriktaqmAhu#r, (18)

vasuraqNvo# viqBUra#si prAqNe tvamasi# sandhAqtA brahma#n tvamasi# 
viSvaqdhRutte#-joqdA stvama#syaqgni-ra#si varcoqdA-stvama#siq sUrya#sya 
dyumnoqdA stvama#si caqndrama#sa upayAqmagRu#hIto&si braqhmaNe$ 
tvAq mahasaq, (19)

omityAqtmAna#M ~Myu~jjItaiqtadvai ma#hopaqniSha#daM deqvAnAqM guhyaqM ~Mya eqvaM ~Mveda# 
braqhmaNo# mahiqmAna#-mApnotiq tasmA$d braqhmaNo# mahiqmAna#-mityupaqniShat || (20) / 100 (1)

anuvAkaM - 80
T.A.6.80.1
tasyaiqvaM ~MviqduSho# yaqj~jasyAqtmA yaja#mAnaH-SraqdhdApatnIq SarI#ra-miqddhmamuroq vediqr-lomA#ni baqraq.hir-veqdaH-SiKAq hRuda#yaMq ~MyUpaqH kAmaq AjyaM# maqnyuH paqSu-stapoq&gnir-dama#H SamayiqtA dakShi#NAq-vAgGotA$ prAqNa u#dgaqtA cakShu#radhvaqryur-manoq brahmAq Srotra#maqgnI-

dyAvaqddhriya#teq sA dIqkShA yadaS~jA#tiq tadhdaviqr-yatpiba#tiq tada#sya somapAqnaM ~Myadrama#teq tadu#paqsadoq yath saMqcara#-tyupaqviSa#-tyuqttiShTha#te caq sapra#vaqrgyo# yanmuKaMq tadA#havaqnIyoq yA vyAhRu#ti-rAhuqtir-yada#sya viqj~jAnaMq tajjuqhotiq yathsAqyaM prAqtara#ttiq tathsaqmidhaMq ~MyatprAqtar maqddhyandi#na(gm) sAqyaM caq tAniq sava#nAniq 


ye a#horAqtre te da#r.SapUrNamAqsau ye$&rddhamAqsAScaq mAsA$Scaq te cA#turmAqsyAniq ya Ruqtavaqste pa#SubaqndhA ye saM#~MvathsaqrASca# parivathsaqrAScaq te&ha#r^^gaqNAH sa#rva vedaqsaM ~MvA eqtath saqtraM ~Myanmara#NaMq tada#vaqBRutha# 

eqtadvai ja#rAmarya-magnihoqtra(gm) saqtraM ~Mya eqvaM ~MviqdvA-nu#daqgaya#ne praqmIya#te deqvAnA#meqva ma#hiqmAnaM# gaqtvA&&diqtyasyaq sAyu#jyaM gacCaqtyathaq yo da#kShiqNe praqmIya#te pitRuqNA-meqva ma#hiqmAnaM# gaqtvA caqndrama#saqH sAyu#jya(gm) saloqkatA#-mApnotyeqtau vai sU$ryA candraqmaso$r-mahiqmAnau$ brAhmaqNo viqdvA-naqBija#yatiq tasmA$d braqhmaNo# mahiqmAna#mApnotiq tasmA$d braqhmaNo# mahiqmAna#-mityupaqniShat || 101 (1)

saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H || 

iti mahAnArAyaNopaniShat samAptA 
===============================







Prapaataka Korvai with starting Padams of 1 to 80 Anuvaakams :- 
(amBaqsyaika#pa~jcAqSacCaqtaM - jAqtave#daseq catu#rdaSaq - BUrannaqM - 
BUraqgnayeq - BUraqgnayeq caika#mekaM - pAhi - pAqhi caqtvAri# catvAriq - yaSCanda#sAqM dve - namoq brahma#Ne - RuqtaM tapoq - yathA# vRuqkShasyaika# meka - maqNoraNI#yAq(gg)q Scatu#stri(gm)Sath - sahasraqSI#Shaq(gm)q ShaTvi#(gm)Sati - rAdiqtyo vA eqSha - A#diqtyo vai tejaq eka#mekaqM - nidha#napatayeq trayo#vi(gm)SatiH - saqdyojAqtaM trINi# - vAmadeqvAyaika# - maqGore$Byaq - statpuru#ShAyaq dve dveq - ISAno - namo hiraNyabAhavaq eka#meka - mRuqta(gm) saqtyaM dve - sarvoq vai caqtvAriq - kadruqdrAyaq trINiq - yasyaq vai ka~gka#tI - kRuNuqShva pAjo - &di#tiq - rApoq vA iqda(gm) sarvaq meka#mekaq - mApa#H punantu caqtvA - ryagniSca - sUryaSca nava# - naqvomiti# caqtvA - 
ryAyA#tuq pacau - jo#&siq daSoq - ttame# caqtvAriq - GRuNiqstrINiq - brahma#metuq mAM yAste$ brahmahaqtyAM dvAda#Saq - brahma# meqdhayAq&dyA na# iqmaM 
BrU#ShahaqtyAM - brahma# meqdhavA$ braqhmA deqvAnA#miqdaM vI#rahaqtyAmekAqnna vi#(gm)Satiq rekAqnnavi#(gm)Satir - meqdhA deqvI - meqdhAM maq indra#ScaqtvAri# catvAqryA - mA$M meqdhA dve - mayi# meqdhA mekaq- mapai#tuq - paraqM - ~MvAta#M prAqNa - ma#mutraqBUyAqd - ddhariq(gm)q - Salkai#raqgniM - mA Ci#do mRutyoq - mA no# 
maqhAntaqM - mAna#stoqke - prajA#pate - svastiqdA - trya#mbakaqM - ~Mye te# saqhasraqM dve dve - mRuqtyaveq svAhaika#M - deqvakRu#taqsyaikA#daSaq - yadvo# devAqH - kAmo&kArShIqn - manyurakArShIqd dve dveq - tilA~jjuhomi gAvaH SriyaM pra#jAH pa~jcaq - tilAH kRuNShAScora#syaq SrIH praj~jAtu jAtave#daH 
saqpta - prANa vAk tvak Cira uttiShTha puruSha# pa~jcaq - pRuthivI Sabda mano vAg vyaktA&&tmA&ntarAtmA paramAtmA me$ kShuqdhe&nnamayaq 
pa~jca#daSAq - gnayeq svAhaika#catvAriq(gm)qSa - rdo$ ntadbraqhma nava# - 
SraqddhAyA$M prAqNe niviShTaq Scatu#rvi(gm)SatiH - SraqddhAyAqM daSA - ~gguShTha mAtraH puruSho dve - vA~gma# AqsannaqShTau - vaya#H supaqrShAH - prANAnAM granthirasi dve dve - namo rudrAyaikaqM - tvama#gneq dyuBirq dve - Siqvena# meq santi#ShThasva - saqtyaM - prA#jApaqtya - stasyaiqva meka# mekaq maSatiH) 




Korvai with starting Padams of 1, 11, 21 Series of Dasinis :-
(amBa#syapAqre - svaqsti na#H - pAqhi no# agnaq eka#yA - &&diqtyo vA eqSha - Ruqta(gm) saqtya - mo mityA - mA$M meqdhA - mA na#stoqke - tilAjuhomi - SraqddhAyA$M prAqNe nivi#Syaq - tasyaiqva mekotta#raSaqtam) 
===============================================



























