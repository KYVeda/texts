jaTAsiddhAnta candrikA
dhyAtvA sarvajagannAthaM sAmbaM sarvArtha sAdhakam 
kriyate lakShmaNAKyena jaTAsiddhAnta candrikA 1

padadvayamanukramya vyutkramyotkramya saMdhimat
yathAvat svara saMyuktaM prayu~jjyAtsA jaTA matA 2

jaTAyAM pa~jcadhA sandhirArShapauruShaBedataH 3
AdyantamArShakaM j~jeyaM SiShTamanyatra pauruSham 4
trikrameShvaShTadhA sandhirdvau dvAvArShaka saMj~jakau
anyatra pa~jcadhA sandhirArShAvAdyantakau smRutau 6
anye trayaSca catvAraH pauruSheyA iti smRutAH 7
lopAlope ShatvaNatvayatvAdeSA gamAdiShu 8
saMhitAvat kramo j~jeyastadvajj~jeyA jaTA budhaiH 9
hrasvaBAjAM padAnAM tu hrasvatA pUrvapauruShe 10
AdAvante ca dIrGassyAnmadhye tUttarapauruShe 11
ArShe yasya na kArasya rePayatvaM vidhAnataH 12
pauruShe&pi tathA BAvastasya syAdanyathA na tu 
cAdInAmeva vo lo po mo lo po&kvipparasya tu 14
sthAstamBvoreva so lopa iti vedavido viduH 15
anvityatra hyukArasya vakAre tannimittake 16
jaTAyAM naiva lopaH syAdyathA saMhitamantarA 17
satve &kArasya pUrvatvaM dIrGasyApyupa lakShaNam 18
pattIve grahaNAtkiM ca gnAspatistatra darSanAt
yatra syAnmahisRujyaddhvaM tatra Shatvanna pauruShe 20
RuvataH pratiShedhAcca mahi sapta ca darSanAt 21
TapUrvasya nakArasya NatvaM kuryAd vicakShaNaH 22
padAdau padamadhye vA yathA vaNNama darSanAt 23
pRuktAdapRukte dIrGassyAd guNo&varNodBavedyadi
athavA deSa UBAva stat tasmAt sAMhite&pi ca 25
grahaNaM tvekamuddiSya padaM vai kriyate yadi 26
tadanyatra tu na grAhyaM yajjaTABimatairiti 27
anvAraByA&nnyamannaM cetyatra NatvaM prasajyate 28
yasmAt paryAdipUrvatvaM NatvaM teShAM tathApi na 29
udathetyatra dIrGastu hrasvasyApyupalakShakaH
tathA prapara ityatra hrasvo dIrGopalakShakaH 31
anityaSca vidhiryatra procyate tatra tatra tu 32
hrasvasya vAtha dIrGasyopalakShaNamudIrinam 33
Ayo&dhvaryo krato pUrve doShaH syAt pragraho&pi ca 34
anyasmin pUrvake na syAdanulomavilomayoH 35
dvandve&horAtparo yatra hyotvamApnoti nAnyathA 36
mithunI na Bavatyatra hyanArShe parataH svare 37
iDasparidhirityatra dhamiSrastva niShedhakRut 38
viSvataH kShatramityatra kaNThoktirnaiva vidyate 39
rAye asmAniti yaScAlopastu parikIrtitaH 40
jaTAyAmeva saj~jeyo gatiranyA na vidyate 41
kaNThoktArthikayoryatra virodhaH sPUryate kvacit 42
kaNThoktastu balIyAnsyAdAviS Sabdastu sAdhakaH 43
aBiShaNNaSca yatraitanmuKya Natve prakIrtitam 44
padAnAM saMhitAyAM syAt tasyAmeva prabudhyate 
aSvASrutiSca yaH proktaH pade&KaNDe ca taM viduH 46
samAsenaiva saj~jeyo dRuShTo &SvAjani kathyate 47
eyAtAM brAhmaNAyAtra tva ekAras sandhito Bavet 48
paravarNaM prasaktaM cedgaNanAto niShidhyate 49
kutracit svaravarNAByAM yadyaBedaH padadvaye 50
tatrAnukrama evAlaM na vadedyutkramAdikam 51
upeta neti cAtraitattRutIyatvaM prasajyate 52
alopAnantaraM tattu SagrahAnneShyate&pi hi
suvorohAveti tu yattatra lupto visargakaH 54
punargrahaNasAmarthyAdotvamApnotirottare 55
dyaurahanI iti tu yannimittaM dRuSyate&tra vai 56
Natvasya BinnadeSIyasthatvAccaiva na vidyate 57
kRudhisuvaH svAnAsodivyadhikaM naiva duShyate 58
asmin yaj~je jaTAyAM tu hyagnayaH paprayo&psuyaH 59
vanaspatiByaScopari nimittaM paripUrvataH 60
tvaM na syAtprapUrvatve syAdanyAkarShakaSca caH 61
triShTugAyuriti hyetadyatra kva ca na pauruShe 62
Shatvameva ca kuryAddhi sakArAntatvamUlataH 63
ahArahaSca sUtre yadakAragrahaNaM vRudhA 64
hAstyAgAvarNalABAccApyakArAdi ca saMgrahAt 65
tatra pUrvaM pUrvamitItyekaM tatra nirarthakam 66
pUrvasUtreNaiva kila anyathA siddhikAryakam 67
sastrIShaM sAdamityatra hyanusvArAgamo Bavet 68
varNasya saMhitAyAM tu yataH spaShTo malopakaH
anityatra nimittaM yallopAlopasthale ca tat 70
sAdhAraNaM tu vij~jeyamanyatraikama saMSayam 71
AkArapUrvaste SabdaH pragraho gRuhyate yadi 72
aKaNDe ca pade sa syAttatpravAte vipakShakaH 73
punaruktaM yataH pa~jca padamityuttaraM ca vA 74
RukShu brAhmaNavAkyeShu hyalaM dvitripadAdikam 75
paritvA punarUrjAyanno&sya rAtIyato&pi ca 76
saptate&po anutvagne tvaM go mAMScAdhirocane 77
citraM ca BavataM drapsassahasva punaraikyagAH 78
Ayuryaj~jena vAjaSca prANamme cAyureva ca 79
vasvavratapAssUrye paro&gnacAdayaH punaH 80
yenAgnesmin sadhasthe ca vAjyaddhvAdihya naikyagAH 
tripadapraBRutinyAyo lopAlopeShu vidyate 82
tatra sthamanyayuktaM cetpUrvadharmo na vidyate 83
kramyAddhvano Bavatyagre pAvako&rpayatIti ca 84
viShaye&~ggira ityevApyagnayo grahaNaM yathA 85
tripadapraBRutirlopAlopayoreva vidyate 
upabandho yathAnyatra na prApnoti svarUpataH 
yaccAniti para iti rePayatvArthamAhavai 88
anArSha eva vij~jeyaSSrapayAniti darSanAt 89
papUrvasya CakArasya dvitvaM kuryAdvicakShaNaH 90
padAdau padayorekAmapacCidyeti darSanAt 91
ya icCati jaTAM vaktuM sa vipro vedapAragaH
tasya kIrtirvivarddhate sa vedaPalamaSnute 1
saMhitAM ca padaM vApi kramaM caiva jaTAM paThan
lakShaNaj~jastadApnoti brahmaj~jAnaM hi SASvatam 2
prAtiSAKyAdiSAstraj~jassarvaSikShAviSAradaH
buddhiSaktisametogassa jaTAM vaktumarhati 3
dhyAtvA sarvajagannAthaM sAmbaM sarvArthasAdhakam
racitA lakShaNAKyena jaTAsiddhAnta candrikA 4
iti SrIlakShmaNAKyabudhena viracitA
jaTAsiddhAnta candrikA



