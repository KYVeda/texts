svara SikShA praNamya vedapuruShaM vakShyAmi svarasaMgRuhaH
udAttaScAnudAttaSca svaritaH pracayaH svarAH || 1
akSharANi samASritya dRuSyante varNarASiShu
dIrGatvaM yacca dehasya tva~ggAnAM dRuDhagAtratA || 2
karNAkASasya kRuSatA nimittAnyucca janmani 
hrasvatvaM yacca dehasya tva~ggAnAmRudutA ca yA || 3
karNAkASamahatva~jca nIca janmani hetavaH 
kAraNaM svaritotpattau samAhAro&nayorBavet || 4
udAttaSrutireveti pracayasya prasiddhatA 
ete svarAH pravarttante deveShveva viSeShataH || 5
ucco&gnirnihate vAyu svaritaH sUrya eva ca
te devA vahnirUpeNa pravarttante Srutau tridhA || 6
ihaiva pavamAno&gnirmaddhyamo&gnistu pAvakaH
amuShminneSha vipraistu loko&gniSrutirucyate || 7
arcirvidyudraSmIkeSaiH keSyagniriti paThyate
viprasya dakShiNe haste so&gnirvasati sarvadA || 8
tatraiva sarvatIrthAni sarvadevAH sa vAsavAH
vedAstva~ggulimASritya pravarttante svarASrayAH || 9
paramAtmA ca tatraiva tada~gguShThasamASritaH
sadA nRutyati vedeShu SabdabrahmABidhaH paraH || 10
vedAddhyAyI dvijastasmAt gokarNasadRuSe kare
SirohRutkaNThamUleShu sarvAsye saMBavA kramAt || 11
brahmakShatriyavaiSyAntyavarNNAnuccAdikAnsvarAt
tarjanyAdau kaniShThAdau tathaivAnAminAntime || 12
maddhyamA~ggulimaddhye ca hya~gguShThenaiva darSayet
udAttAnnihataH svAraH svaritAt pracayo Bavet || 13
udAttAt svaritaH pUrvaM nihataH parato&pi vA
jAtyo&BinihitakShaipraH praSliShTAnyasvaro&pi vA || 14
nihatatvamAnAnyamApadyate svaram
udAttAt parato nAsti pracayaH pUrvato&pi vA || 15
svaritaH pracayAdUrdhvaM nihatAt pracayaH paraH
svaritAdanudAttAnAM pareShA pracayo Bavet || 16
udAttasvaritopAntyaM nihatAvadhisarvataH
parigrahe&nudAttAnAM nodAttasvarite pare || 17
tanUnapAcCacIpatyo svaritatvaM parigrahe
nIcena svaritasvAramekI BAve tu gacCati || 18
nIcaM nIcastriBiScoccamuccatvamadhigacCati
yakAraSca vakAraSca vya~jjanaissaha saMyutau || 19
apUrvo nIcapUrvo vA jAtyAstatra svaro Bavet
i u varNau yadodAttAvApadyete yavau kvacit || 20
anudAttodaye nityaM vidyAt kShaiprasya lakShaNam
edotoruccayoryatra nIco&kAraH paro yadi || 21
ekI BAvo Bavedyatra svaro&BinihitABiyaH
ikAraH pUrvamuccaScedakAro nihate pare || 22
praSliShTamAhurAcAryA svarA varNavidastathA
avagrahAt paro yatra svaritaH syAdanantaraH || 23
tirovirAmaM taM vidyAdudAtto yadyavagrahaH
udAttapUrvaM yatki~jcit CandAMsi svaritaM Bavet || 24
eSha sarvo bahusvAraH tairovya~jjana saMj~jakaH
svare cetsvaritaM yatra vivRutyA yatra saMyute || 25
pAdavRuttas savij~jeyo vivRutyA nIcayatsvaram
jAtyo &Binihita svAraH kShaipraH praSliShTa eva ca || 26 
ete svarAH prakampante yatroccasvaritodayaH 
udAtta pUrvahrasve syuH nIcapUrvAstato &nyataH || 27
anudAtte kramaM kuryAtsvaritaM hyavalambayet
punarnihatamAgacCen nIca kampavidhistataH || 28
udAttenAraBetpUrvaM nihatena samApayet
hrasvakampaH sa vij~jeyaH kvA Avo&SvA kvA iti nidarSanam || 29
jAtyaH svaraH sa jAtyena SruShTyagne kShaipra ucyate
te&varddhantA&BinihitaH praSliShTo hIndra girvaNaH || 30
tirovirAmaM viShkumBite tairovya~jjana Utaye
pAdavRuttaH ka IM veda svarasannidhi darSanam || 31
svaro varNo&kSharo mAtro viniyogArtha eva ca
mantrajij~jAsamAnena veditavyaM pade pade || 32
mantro hInaH svarato varNato vA mithyAprayukto na tamarthamAha
sa vAgvajro yajamAnaM hinasti yathendraSatruH svarato&parAdhAt || 33
hastahInantu yo&dhIte svaravarNaM vivarjitam
RugyajussAmaBirdagdho viyonimadhigacCati || 34
hastena vedaM yo&dhIte svaravarNArthasaMyute
RugyajussAmaBiH pUto brahmaloke mahIyate || 35
                         iti svara SikShA samAptA 
