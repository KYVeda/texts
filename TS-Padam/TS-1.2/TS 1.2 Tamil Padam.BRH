pada3 pAThE2 (vAkya sahita) - pratha2makANDE3  - d3vitIyaH praSnaH  

OM namaH  paramAtmanE,  SrI mahAga3NapatayE namaH, SrI gu3ruB4yO namaH
haqriqH OM |

|| kRuShNa yajurvEdI3ya taittiriya saMhitAyAm  pada3 pAThE2 pratha2makANDE3  d3vitIyapraSna prAraMBa4H ||

1.2.1.1
Apa#H | uqndaq3ntuq | jIqvasE$ | dIq3rGAq4yuqtvAyEti# dI3rGA4yu -- tvAya# | varca#sE | OSha#dhE4 | trAya#sva | Eqnaqm | svadhi#4taq itiq sva--dhiq4tEq | mA | Eqnaqm | hiq(gm)qsIqH | dEq3vaqSrUriti# dE3va -- SrUH | EqtAni# | prEti# | vaqpEq | svaqsti | utta#rAqNItyut -- taqrAqNiq | aqSIqyaq | Apa#H | aqsmAn | mAqtara#H | Suqndhaq4ntuq | G4RuqtEna# | naqH | G4Ruqtaqpuvaq iti# G4Ruta--puva#H | puqnaqntuq | viSva$m | aqsmat | prEti# | vaqhaqntuq | 
riqpram | udi3ti# | AqB4yaqH | Suci#H | Eti# | pUqtaH | Eqmiq | sOma#sya | taqnUH | aqsiq | 
taqnuva$m | mEq | pAqhiq | maqhIqnAm | paya#H | aqsiq | vaqrcOqdhA4 iti varcaH -- dhA4H | 
aqsiq | varca#H |  1 (50)

1.2.1.2
mayi# | dhEq4hiq | vRuqtrasya# | kaqnIni#kA | aqsiq | caqkShuqShpA iti# cakShuH -- pAH | 
aqsiq | cakShu#H | mEq | pAqhiq | ciqtpatiqriti# cit -- pati#H | tvAq | puqnAqtuq | 
vAqkpatiqriti# vAk -- pati#H | tvAq | puqnAqtuq | dEq3vaH | tvAq | saqviqtA | puqnAqtuq | 
acCi#2d3rENa | paqvitrE#Na | vasO$H | sUrya#sya | raqSmiBiq4riti# raqSmi -- Biq4H | tasya# | 
tEq | paqviqtraqpaqtaq iti#  pavitra --paqtEq | paqvitrE#Na | yasmai$ | kam | puqnE | tat | SaqkEqyaqm | Eti# | vaqH | dEq3vAqsaqH | IqmaqhEq | satya#dha4rmANaq itiq satya# -- dhaq4rmAqNaqH | aqd3dh4vaqrE | yat | vaqH | dEq3vAqsaqH | Aqguq3ra ityA$ -- guq3rE | yaj~ji#yAsaH | havA#mahE | ind3rA$g3nIq itInd3ra# -- aqg3niq | d3yAvA# pRuth2ivIq itiq d3yAvA$ -- pRuqthiq2vIq | Apa#H | OqShaqdhIq4H  (  ) | tvam | dIq3kShANA$m | adhi#4patiqrityadhi#4 -- paqtiqH | aqsiq | iqha | mAq | santa$m | pAqhiq || 2 (58)
(varca#  -  OShadhI4raqShTau ca# )  (A1)

1.2.2.1
AkU$tyAq ityA -- kUqtyaiq | praqyujaq iti# pra -- yujE$ | aqg3nayE$ | svAhA$ | mEqdhA4yai$ | 
mana#sE | aqg3nayE$ | svAhA$ | dIq3kShAyai$ | tapa#sE | aqg3nayE$ | svAhA$ | sara#svatyai | 
pUqShNE | aqg3nayE$ | svAhA$ | Apa#H | dEq3vIqH | b3RuqhaqtIqH | viqSvaqSaqMBuq4vaq iti# viSva -- SaqMBuq4vaqH | d3yAvA#pRuthiq2vI itiq d3yAvA$ -- pRuqthiq2vI | uqru | aqntari#kSham | b3Ruhaqspati#H | naqH | haqviShA$ | vRuqdhAq4tuq | svAhA$ | viSvE$ | dEq3vasya# | nEqtuH | marta#H | vRuqNIqtaq | saqK2yam | viSvE$ | rAqyaH | iqShuqd3dh4yaqsiq | d3yuqmnam | vRuqNIqtaq | puqShyasE$ | svAhA$ | RuqK2sAqmayOqrityRu#k --sAqmayO$H | SilpEq iti# | sthaq2H | tE iti# | vAqm | Eti# | raqBEq4 | tE iti# | mAq |  3 (50)

1.2.2.2
pAqtaqm | Eti# | aqsya | yaqj~jasya# | uqd3Rucaq ityu#t -- Ruca#H | iqmAm | dhi4ya$m | SikSha#mANasya | dEq3vaq | kratu$m | da3kSha$m | vaqruqNaq | samiti# | SiqSAqdhiq4 | yayA$ | atIti# | viSvA$ | duq3riqtEti# du3H -- iqtA | tarE#ma | suqtarmA#Naqmiti# su --tarmA#Nam | adhI4ti# | nAva$m | ruqhEqmaq | Urk | aqsiq | Aq~ggiq3raqsI | UrNa#mradAq3 ityUrNa# -- mraqdAq3H | Urja$m | mEq | yaqcCaq2 | pAqhi | mAq  | mA | mAq | hiq(gm)qsIqH | viShNO$H | Sarma# | aqsiq | Sarma# | yaja#mAnasya | Sarma# | mEq | yaqcCaq2 | nakSha#trANAm | mAq | aqtIqkAqSAt | pAqhiq | ind3ra#sya | yOni#H | aqsiq | 4 (50)

1.2.2.3
mA | mAq | hiq(gm)qsIqH | kRuqShyai | tvAq | suqsaqsyAyAq iti# su -- saqsyAyai$ | 
suqpiqppaqlAB4yaq iti# su -- piqppaqlAB4ya#H | tvAq | OSha#dhI4B4yaq ityOSha#dhi4 -- B4yaqH | sUqpaqsthA2 iti# su -- uqpaqsthA2H | dEq3vaH | vanaqspati#H | Uqrd3dh4vaH | mAq | pAqhiq | Eti# | uqd3Rucaq ityu#t -- Ruca#H | svAhA$ | yaqj~jam | mana#sA | svAhA$ | 
d3yAvA#pRuthiq2vIB4yAqmitiq d3yAvA$ -- pRuqthiq2vIB4yA$m | svAhA$ | uqrOH | 
aqntari#kShAt | svAhA$ | yaqj~jam | vAtA$t | Eti# | raqBEq4 || 5 (30)
( mAq - yOni#rasi - triq(gm)qSacca# )  (A2)

1.2.3.1
dai3vI$m | dhi4ya$m | maqnAqmaqhEq | suqmRuqDIq3kAmiti# su -- mRuqDIq3kAm | aqBi4ShTa#yE | vaqrcOqdhA4miti# varcaH -- dhA4m | yaqj~javA#hasaqmiti# yaqj~ja -- vAqhaqsaqm | suqpAqrEti# su -- pAqrA | naqH | aqsaqt | vaSE$ || yE | dEq3vAH | manO#jAtAq itiq mana#H -- jAqtAqH | maqnOqyujaq iti# manaH -- yuja#H | suqda3kShAq iti# su -- da3kShA$H | da3kSha#pitAraq itiq da3kSha#-- piqtAqraqH | tE | naqH | pAqntuq | tE | 
naqH | aqvaqntuq | tEB4ya#H | nama#H | tEB4ya#H | svAhA$ | ag3nE$ | tvam | sviti# | jAqg3Ruqhiq | vaqyam | sviti# | maqndiq3ShIqmaqhiq | gOq3pAqya | naqH | svaqstayE$ | praqbu3dhaq4 iti# pra -- bu3dhE$4 | naqH | puna#H | daq3daq3H || tvam | aqg3nEq | vraqtaqpA iti#  vrata -- pAH | aqsiq | dEq3vaH | Eti# | martyE#Shu | A || tvam | 6 (50)

1.2.3.2
yaqj~jEShu# | ID3ya#H || viSvE$ | dEq3vAH | aqBi4ti# | mAm | Eti# | aqvaqvRuqtraqnn | pUqShA | saqnyA | sOma#H | rAdha#4sA | dEq3vaH | saqviqtA | vasO$H | vaqsuqdA3vEti# vasu -- dA3vA$ | rAsva# | iya#t | sOqmaq | Eti# | BU4ya#H | Baq4raq | mA | pRuqNann | pUqrtyA | vIti# | rAqdhiq4 | mA | aqham | Ayu#ShA | caqnd3ram | aqsiq | mama# | BO4gA#3ya | Baq4vaq | vastra$m | aqsiq | mama# | BO4gA#3ya | Baq4vaq | uqsrA | aqsiq | mama# | BO4gA#3ya | Baq4vaq | haya#H | aqsiq | mama# | BO4gA#3ya | Baq4vaq |  7 (50)

1.2.3.3
CA2ga#3H | aqsiq | mama# | BO4gA#3ya | Baq4vaq | mEqShaH | aqsiq | mama# | BO4gA#3ya | Baq4vaq | vAqyavE$ | tvAq | varu#NAya | tvAq | nir^Ru#tyAq itiq niH -- Ruqtyaiq | tvAq | ruqd3rAya# | tvAq | dE3vI$H | AqpaqH | aqpAqm | naqpAqt | yaH | UqrmiH | haqviqShya#H | 
iqnd3riqyAvAqnitI$nd3riqya -- vAqn | maqdi3nta#maH | tam | vaqH | mA | avEti# | 
kraqmiqShaqm | acCi#2nnam | tantu$m | pRuqthiq2vyAH | anviti# | gEq3Shaqm | Baq4d3rAt | 
aqBI4ti# | SrEya#H | prEti# | iqhiq | b3Ruhaqspati#H | puqraq EqtEti# puraH -- EqtA | tEq | aqstuq | atha#2 | Iqm | avEti# | syaq (   ) | varE$ | Eti# | pRuqthiq2vyAH | AqrE | SatrUn# | kRuqNuqhiq | 
sarva#vIraq itiq sarva# -- vIqraqH | Eti# |  iqda3m | aqgaq3nmaq | dEq3vaqyaja#naqmiti# dE3va -- yaja#nam | pRuqthiq2vyAH | viSvE$ | dEq3vAH | yat | aju#Shanta | pUrvE$ | 
RuqK2sAqmAB4yAqmityRu#K2sAqma --B4yAqm | yaju#ShA | saqMtara#ntaq iti# saM -- tara#ntaH |  rAqyaH | pOShE#Na | samiti# | iqShA | maqdEq3maq || 8 (75)
(A tvam - hayO#siq mamaq BO4gA#3ya  Ba4va syaq pa~jca#vi(gm) SatiSca  )  (A3)

1.2.4.1
iqyam | tEq | Suqkraq | taqnUH | iqda3m | varca#H | tayA$ | samiti# | Baq4vaq | B4rAja$m | gaq3cCaq2 | jUH | aqsiq | dh4RuqtA | mana#sA | juShTA$ | viShNa#vE | tasyA$H | tEq | 
saqtyasa#vasaq iti# saqtya -- saqvaqsaqH | praqsaqvE iti# pra --saqvE | vAqcaH | 
yaqntram | aqSIqyaq | svAhA$ | Suqkram | aqsiq | aqmRuta$m | aqsiq | 
vaiqSvaqdEq3vamiti# vaiSva --dEq3vam | haqviH | sUrya#sya | cakShu#H | 
Eti# | aqruqhaqm | aqg3nEH | aqkShNaH | kaqnIni#kAm | yat | Eta#SEBi4H | 
Iya#sE | B4rAja#mAnaH | viqpaqScitA$ | cit | aqsiq | maqnA | aqsiq | dhI4H | 
aqsiq | da3kShi#NA | 9 (50)

1.2.4.2
aqsiq | yaqj~jiyA$ | aqsiq | kShaqtriyA$ | aqsiq | adi#3tiH | aqsiq | 
uqBaq4yata#H SIqrShNItyu#Baq4yata#H  -- SIqrShNIq | sA | naqH | suprAqcItiq su --prAqcIq | 
supra#tIqcItiq su -- praqtIqcIq | samiti# | Baq4vaq | miqtraH | tvAq | paqdi3 | baq3d3dh4nAqtuq | pUqShA | ad3dh4va#naH | pAqtuq | ind3rA#ya | ad3dh4ya#kShAqyEtyadhi#4 -- aqkShAqyaq | anviti# | tvAq | mAqtA | maqnyaqtAqm | anviti# | piqtA | anviti# | B4rAtA$ | saga#3rB4yaq itiq sa -- gaq3rB4yaqH | anviti# | saKA$2 | sayU#th2yaq itiq sa -- yUqth2yaqH | sA | dEq4viq | dEq4vam | acCa#2 | iqhiq | ind3rA#ya | sOma$m | ruqd3raH | tvAq | Eti# | vaqrtaqyaqtuq | miqtrasya# | paqthA2 | svaqsti  | sOma#saqKE2tiq sOma# --saqKAq2 ( ) | puna#H | Eti# | iqhiq  | saqha | raqyyA || 10 (55)
( da3kShi#NAq-sOma#saKAq2-pa~jca#  ca  )  (A4)

1.2.5.1
vasvI$ | aqsiq | ruqd3rA | aqsiq | adi#3tiH | aqsiq | Aqdiq3tyA | aqsiq | SuqkrA | aqsiq | 
caqnd3rA | aqsiq | b3Ruhaqspati#H | tvAq | suqmnE | raqNvaqtuq | ruqd3raH | vasu#Biq4ritiq vasu# --Biq4H | Eti# | ciqkEqtuq | pRuqthiq2vyAH | tvAq | mUqrd3dha4nn | Eti# | jiqGaq4rmiq | dEq3vaqyaja#naq iti# dE3va -- yaja#nE | iDA#3yAH | paqdE3 | G4RuqtavaqtIti# G4Ruqta -- vaqtiq | svAhA$ | pari#liKi2taqmitiq pari# -- liqKiq2taqm | rakSha#H | pari#liKi2tAq itiq pari# -- liqKiq2tAqH | arA#tayaH | iqda3m | aqham | rakSha#saH | g3rIqvAH | apIti# | kRuqntAqmiq | yaH | aqsmAn | d3vEShTi# | yam | caq | vaqyam | d3viqShmaH | iqda3m | aqsyaq | g3rIqvAH | 11 (50)

1.2.5.2
apIti# | kRuqntAqmiq | aqsmE iti# | rAya#H | tvE iti# | rAya#H | tOtE$ | rAya#H | samiti# | dEq3viq | dEq3vyA | uqrvaSyA$ | paqSyaqsvaq | tvaShTI#matI | tEq | saqpEqyaq | suqrEtAq iti# su -- rEtA$H | rEta#H | da3dhA#4nA | vIqram | viqdEq3yaq | tava# | saq~nd3RuSIti# saM -- d3RuSi# | mAq | aqham |  rAqyaH | pOShE#Na | vIti# | yOqShaqm || 12 (29)
(aqsyaq  g3rIqvA-EkAqnna  triq(gm)qSacca#  )  (A5)

1.2.6.1
aq(gm)qSunA$ | tEq | aq(gm)qSuH | pRuqcyaqtAqm | paru#ShA | paru#H | gaq3ndha4H | tEq | kAma$m | aqvaqtuq | madA#3ya | rasa#H | acyu#taH | aqmAtya#H | aqsiq | SuqkraH | tEq | g3raha#H | aqBI4ti# | tyam | dEq3vam | saqviqtAra$m | UqNyO$H | kaqvikra#tuqmiti# kaqvi -- kraqtuqm | arcA#mi | saqtyasa#vasaqmiti# saqtya --saqvaqsaqm | raqtnaqdhA4miti# ratna -- dhA4m | aqBI4ti# | priqyam | maqtim | Uqrd3dh4vA | yasya# | aqmati#H | BA4H | adi#3d3yutat | savI#mani | hira#NyapANiqritiq hira#Nya -- pAqNiqH | aqmiqmIqtaq | suqkratuqriti# su -- kratu#H | kRuqpA | suva#H || praqjAB4yaq iti# pra -- jAB4ya#H | tvAq | prAqNAyEti#  pra -- aqnAya# | tvAq | vyAqnAyEti#  vi --aqnAya# | tvAq | praqjA iti# pra -- jAH | tvam | anu#  ( ) | prEti# | aqniqhiq | praqjA iti# pra -- jAH | tvAm | anu# | prEti# | aqnaqntuq || 13 (57)
(anu#  -  saqpta ca#  ) (A6)


1.2.7.1
sOma$m | tEq | krIqNAqmiq | Urja#svantam | paya#svantam | vIqryA#vantaqmiti# vIqrya# -- vaqntaqm | aqBiq4mAqtiqShAhaqmitya#Bi4mAti -- sAha$m | Suqkram | tEq | SuqkrENa# | krIqNAqmiq | caqnd3ram | caqnd3rENa# | aqmRuta$m | aqmRutE#na | saqmyat | tEq | gO3H | aqsmE iti# | caqnd3rANi# | tapa#saH | taqnUH | aqsiq | praqjApa#tEqriti# praqjA -- paqtEqH | varNa#H | tasyA$H | tEq | saqhaqsraqpOqShamiti#  sahasra --pOqSham | puShya#ntyAH | caqraqmENa# | paqSunA$ | krIqNAqmiq | aqsmE iti# | tEq | ba3ndhu#4H | mayi# | tEq | rAya#H | SraqyaqntAqm | aqsmE iti# | jyOti#H | sOqmaqviqkraqyiNIti# sOma -- viqkraqyiNi# | tama#H | miqtraH | naqH | Eti# | iqhiq | sumi#tradhAq4 itiq sumi#tra -- dhAq4H | ind3ra#sya | Uqrum  (  ) | Eti# | viqSaq | da3kShi#Nam | uqSann | uqSanta$m | syOqnaH | syOqnam | svAna# | B4rAja# | a~gGA#4rE | ba3MBA#4rE | hasta# | suhaqstEtiq su -- haqstaq | kRuSA#naqvitiq kRuSa# -- aqnOq  | EqtE | vaqH | sOqmaqkraya#NAq iti# sOma -- kraya#NAH | tAn | raqkShaqd3dh4vaqm | mA | vaqH | daq3Baq4nn || 14  (72)
(UqruM-d3vAvi(gm)#SatiSca) (A7) 

1.2.8.1
udi3ti# | Ayu#ShA | svAqyuShEti# su -- AqyuShA$ | udi3ti# | OSha#dhI4nAm | rasE#na | udi3ti# | 
paqrjanya#sya | SuShmE#Na | udi3ti# | aqsthAq2m | aqmRutAn# | anu# || uqru | aqntari#kSham | 
anviti# | iqhiq | adi#3tyAH | sada#3H | aqsiq | adi#3tyAH | sada#3H | Eti# | sIqdaq3 | asta#B4nAt | d3yAm | RuqShaqBa4H | aqntari#kSham | ami#mIta | vaqriqmANa$m | pRuqthiq2vyAH | Eti# | aqsIqdaq3t | viSvA$ | Bu4va#nAni | saqMrADi3ti saM -- rAT | viSvA$ | it | tAni# | varu#Nasya | vraqtAni# | vanE#Shu | vIti# | aqntari#kSham | taqtAqnaq | vAja$m | arvaqth2svityarva#t -- suq |  paya#H | aqG4niqyAsu# | hRuqth2sviti#  hRuqt -- su |  15 (50)

1.2.8.2
kratu$m | varu#NaH | viqkShu | aqg3nim | diq3vi | sUrya$m | aqdaq3dhAq4t | sOma$m | adau$3 | udi3ti# | uq | tyam | jAqtavE#da3saqmiti#  jAqta -- vEqdaq3saqm | dEq3vam | vaqhaqntiq | kEqtava#H || d3RuqSE | viSvA#ya | sUrya$m || usrau$ | Eti# | iqtaqm | dhUq4r.qShAqhAqviti# dhU4H -- sAqhauq | aqnaqSrU iti# | avI#rahaNAqvityavI#ra -- haqnauq | b3raqhmaqcOda#3nAqviti# b3rahma -- cOda#3nau | varu#Nasya | skaMBa#4nam | aqsiq | varu#Nasya | skaqMBaq4sarja#naqmiti#  skaMBa4 --sarja#nam | aqsiq | pratya#staq itiq prati# -- aqstaqH | varu#Nasya | pASa#H || 16 (35)
( hRuqth2su-pa~jca#tri(gm)Sacca  )  (A8) 

1.2.9.1
prEti# | cyaqvaqsvaq | Buq4vaqH | paqtEq | viSvA#ni | aqBI4ti# | dhA4mA#ni | mA | tvAq | 
paqriqpaqrIti#  pari -- paqrI | viqdaq3t | mA | tvAq | paqriqpaqnthi2naq iti# pari -- paqnthi2na#H | 
viqdaq3nn | mA | tvAq | vRukA$H | aqGAq4yavaq itya#Ga4 -- yava#H | mA | gaq3ndhaq4rvaH | 
viqSvAva#suqriti# viqSva -- vaqsuqH | Eti# | daq3Gaq4t | SyEqnaH | BUq4tvA | parEti# | paqtaq | 
yaja#mAnasya | naqH | g3RuqhE | dEq3vaiH | saq(gg)qskRuqtam | yaja#mAnasya | 
svaqstyayaqnIti# svasti -- aya#nI | aqsiq | apIti# | panthA$2m | aqgaq3smaqhiq | svaqstiqgA3miti# svasti -- gA3m | aqnEqhasa$m | yEna# | viSvA$H | parIti# | d3viSha#H | vRuqNakti# | viqnda3tE$ | vasu# | nama#H | miqtrasya#  (  ) | varu#Nasya | cakSha#sE | maqhaH | dEq3vAya# | tat | Ruqtam | saqpaqryaqtaq | dUq3rEqd3RuSaq iti# dU3rE -- d3RuSE$ | dEq3vajA#tAqyEti# dEq3va -- jAqtAqyaq | kEqtavE$ | diq3vaH | puqtrAya# | sUryA#ya | Saq(gm)qsaqtaq | varu#Nasya | skaMBa#4nam | aqsiq | varu#Nasya | skaqMBaq4sarja#naqmiti# skaMBa4 -- sarja#nam | aqsiq | unmu#ktaq ityut -- muqktaqH | varu#Nasya | pASa#H || 17 (73)
( miqtrasyaq-trayO#vi(gm)SatiSca ) (A9)

1.2.10.1
aqg3nEH | Aqtiqth2yam | aqsiq | viShNa#vE | tvAq | sOma#sya | Aqtiqth2yam | aqsiq | 
viShNa#vE | tvAq | ati#thE2H | Aqtiqth2yam | aqsiq | viShNa#vE | tvAq | aqg3nayE$ | tvAq | 
rAqyaqspOqShaqdA3v^^nnaq iti# rAyaspOSha -- dA3v^^nnE$ | viShNa#vE | tvAq | SyEqnAya# | tvAq | sOqmaqB4Rutaq iti# sOma -- B4RutE$ | viShNa#vE | tvAq | yA | tEq | dhA4mA#ni | haqviShA$ | yaja#nti | tA | tEq | viSvA$ | paqriqBU4riti# pari -- BU4H | aqstuq | yaqj~jam | gaq3yaqsPA2naq iti#  ga3ya -- sPA2na#H | praqtara#Naq iti#  pra -- tara#NaH | suqvIraq iti# su -- vIra#H | avI#raqhEtyavI#ra -- hAq | prEti# | caqra q| sOqmaq | du3ryAn# | adi#3tyAH | sada#3H | aqsiq | adi#3tyAH | sada#3H | Eti# |  18 (50)

1.2.10.2
sIqdaq3 | varu#NaH | aqsiq | dh4Ruqtavra#taq iti# dh4Ruqta -- vraqtaqH | vAqruqNam | aqsiq | 
SaqMyOriti# SaM -- yOH | dEq3vAnA$m | saqK2yAt | mA | dEq3vAnA$m | aqpasa#H | 
Ciq2th2smaqhiq | Apa#tayaq ityA -- paqtaqyEq | tvAq |  g3RuqhNAqmiq | pari#patayaq itiq pari# -- paqtaqyEq | tvAq | g3RuqhNAqmiq | tanUqnaptraq itiq tanU$ -- naptrE$ | tvAq | g3RuqhNAqmiq | SAqkvaqrAya# | tvAq  | g3RuqhNAqmiq  | Sakmann# | Oji#ShThA2ya | tvAq | g3RuqhNAqmiq | anA#dh4RuShTaqmityanA$ -- dh4RuqShTaqm | aqsiq | aqnAqdh4RuqShyamitya#nA -- dh4RuqShyam | dEq3vAnA$m | Oja#H | aqBiq4SaqstiqpA itya#Bi4Sastiq -- pAH | aqnaqBiq4SaqstEqnyamitya#naBi4 -- SaqstEqnyam | anviti# | mEq | dIq3kShAm | dIq3kShApa#tiqriti# dIq3kShA -- paqtiqH | maqnyaqtAqm | anviti# | tapa#H | tapa#spatiqritiq tapa#H -- paqtiqH | a~jja#sA | saqtyam | upEti# | gEq3Shaqm |  
suqviqtE | mAq (  ) | dhAq4H ||  19 (51)
(A mai-ka#mca  )  (A10)

1.2.11.1
aq(gm)qSura(gm)#Suqrityaq(gm)qSuH -- aq(gm)qSuqH | tEq | dEq3vaq | sOqmaq | Eti# | pyAqyaqtAqm | ind3rA#ya | Eqkaqdhaq4naqvidaq3 ityE#kadha4na -- vidE$3 | Eti# | tuB4ya$m | ind3ra#H | pyAqyaqtAqm | Eti# | tvam | ind3rA#ya | pyAqyaqsvaq | Eti# | pyAqyaqyaq | saKI2n# | saqnyA | mEqdha4yA$ | svaqsti | tEq | dEq3vaq | sOqmaq | suqtyAm | aqSIqyaq | EShTa#H | rAya#H | prEti# | iqShE | Ba4gA#3ya | Ruqtam | RuqtaqvAqdi3B4yaq ityRu#tavAqdi3 -- B4yaqH | nama#H | diq3vE | nama#H | pRuqthiq2vyai | ag3nE$ | vraqtaqpaqtaq iti# vrata -- paqtEq | tvam | vraqtAnA$m | vraqtapa#tiqriti# vraqta -- paqtiqH | aqsiq | yA | mama# | taqnUH | EqShA | sA | tvayi# | 20 (50)

1.2.11.2
yA | tava# | taqnUH | iqyam | sA | mayi# | saqha | nauq | vraqtaqpaqtaq iti# vrata --paqtEq | 
vraqtinO$H | vraqtAni# | yA | tEq | aqg3nEq | rud3ri#yA | taqnUH | tayA$ | naqH | pAqhiq | tasyA$H | tEq | svAhA$ | yA | tEq | aqg3nEq | aqyAqSaqyEtya#yA -- SaqyA | raqjAqSaqyEti# rajA -- SaqyA | haqrAqSaqyEti# harA -- SaqyA | taqnUH | var.Shi#ShThA2 | gaq3hvaqrEqShThE2ti# ga3hvarE -- sthA2 | uqg3ram | vaca#H | apEti# | aqvaqdhIq4m | tvEqSham | vaca#H | apEti# | aqvaqdhIq4m | svAhA$ || 21 (40)
( tvayi#-catvAriq(gm)qSacca# ) (A11) 

1.2.12.1
viqttAyaqnIti# viqtta -- aya#nI | mEq | aqsiq | tiqktAyaqnIti# tikta -- aya#nI | mEq | 
aqsiq | ava#tAt | mAq | nAqthiq2tam | ava#tAt | mAq | vyaqthiq2tam | viqdE3H | aqg3niH | 
naBa#4H | nAma# | ag3nE$ | aq~ggiq3raqH | yaH | aqsyAm | pRuqthiq2vyAm | asi# | Ayu#ShA | nAmnA$ | Eti# | iqhiq | yat | tEq | anA#dh4RuShTaqmityanA$ -- dh4RuqShTaqm | nAma# | yaqj~jiya$m | tEna# | tvAq | Eti# | daq3dhEq4 | ag3nE$ | aq~ggiq3raqH | yaH | d3viqtIya#syAm | tRuqtIya#syAm | pRuqthiq2vyAm | asi# | Ayu#ShA | nAmnA$ | Eti# | iqhiq | yat | tEq | 
anA#dh4RuShTaqmityanA$ -- dh4RuqShTaqm  | nAma# | 22 (50)

1.2.12.2
yaqj~jiya$m | tEna# | tvAq | Eti# | daq3dhEq4 | siq(gm)qhIH | aqsiq | maqhiqShIH | 
aqsiq | uqru | praqthaq2svaq | uqru | tEq | yaqj~japa#tiqriti# yaqj~ja -- paqtiqH | praqthaq2tAqm | dh4ruqvA | aqsiq | dEq3vEB4ya#H | Suqndhaq4svaq | dEq4vEB4ya#H | SuqMBaq4svaq | iqnd3raqGOq4Sha itI$n3dra3 -- GOq4ShaH | tvAq | vasu#Biq4ritiq vasu# -- Bi4qH | puqrastA$t | pAqtuq | manO#javAq itiq  mana#H -- jaqvAqH | tvAq | piqtRuBi4qriti# piqtRu -- Bi4qH | daq3kShiqNaqtaH | pAqtuq | pracE#tAq itiq pra -- cEqtAqH | tvAq | ruqd3raiH | paqScAt | pAqtuq | viqSvakaqrmEti# viqSva -- kaqrmAq | tvAq | Aqdiq3tyaiH | uqttaqraqta ityu#t -- taqraqtaH | pAqtuq | siq(gm)qhIH | aqsiq | saqpaqtnaqsAqhIti# sapatna -- sAqhI | svAhA$ | siq(gm)qhIH | aqsiq | suqpraqjAqvaniqriti# suprajA -- vani#H | svAhA$ | siq(gm)qhIH | 23 (50)  

1.2.12.3
aqsiq | rAqyaqspOqShaqvaniqriti# rAyaspOSha -- vani#H | svAhA$ | siq(gm)qhIH | aqsiq | 
Aqdiq3tyaqvaniqrityA#di3tya -- vani#H | svAhA$ | siq(gm)qhIH | aqsiq | Eti# | vaqhaq | dEq3vAn | 
dEq3vaqyaqta iti# dE3va -- yaqtE | yaja#mAnAya | svAhA$ | BUq4tEB4ya#H | tvAq | 
viqSvAyuqriti# viqSva -- AqyuqH | aqsiq | pRuqthiq2vIm | d3Ruq(gm)qhaq | 
dh4ruqvaqkShiditi# dh4ruva -- kShit | aqsiq | aqntari#kSham | d3Ruq(gm)qhaq | 
aqcyuqtaqkShidi3tya#cyuta --kShit | aqsiq | di3va$m | d3Ruq(gm)qhaq | aqg3nEH | Ba4sma# | 
aqsiq | aqg3nEH | purI#Sham | aqsiq ||   24 (35)
(nAma#-suprajAqvaniqH  svAhA#  siqm(gm)qhiH-pa~jca#tri(gm) Sacca  )  (A12)

1.2.13.1
yuq~jjatE$ | mana#H | uqta | yuq~jjaqtEq | dhi4ya#H | viprA$H | vipra#sya | b3RuqhaqtaH | viqpaqScita#H || vIti# | hOtrA$H | daq3dhEq4 | vaqyuqnAqvidi3ti# vayuna -- vit | Eka#H | 
it | maqhI | dEq3vasya# | saqviqtuH | pari#ShTutiqritiq pari# -- stuqtiqH || suqvAgi3ti# su-- vAk | dEq3vaq | du3ryAn# | Eti# | vaqdaq3 | dEq3vaqSrutAqviti# dE3va -- Srutau$ | dEq3vEShu# | Eti# | GOq4ShEqthAq2m | Eti# | naqH | vIqraH | jAqyaqtAqm | kaqrmaqNya#H | yam | sarvE$ | aqnuqjIvAqmEtya#nu -- jIvA#ma | yaH | baq3hUqnAm | asa#t | vaqSI || iqda3m | viShNu#H | vIti# | caqkraqmEq | trEqdhA4 | nIti# | daq3dhEq4 | paqda3m || samU#Dhaq4mitiq sam -- UqDhaq4m | aqsyaq | 25 (50)

1.2.13.2
pAq(gm)qsuqrE | irA#vatIq itIrA$ -- vaqtIq | dhEq4nuqmatIq iti# dhE4nu -- matI$ | hi | BUq4tam | 
sUqyaqvaqsinIq iti# sU -- yaqvaqsinI$ | mana#vE | yaqSaqsyE# iti# || vIti# | aqskaqB4nAqt | rOda#3sIq iti# | viShNu#H | EqtE iti# | dAq3dhA4ra# | pRuqthiq2vIm | aqBi4ta#H | maqyUKai$2H || prAcIq iti# | prEti# | iqtaqm | aqd3dh4vaqram | kaqlpaya#ntIq iti# | Uqrd3dh4vam | yaqj~jam | naqyaqtaqm | mA | jIqhvaqraqtaqm | atra# | raqmEqthAq2m | var.Shmann# | pRuqthiq2vyAH | diq3vaH | vAq | viqShNOq | uqta | vAq | pRuqthiq2vyAH | maqhaH | vAq | viqShNOq | uqta | vAq | aqntari#kShAt | hastau$ | pRuqNaqsvaq | baq3huBiq4riti#  baq3hu -- Biq4H | vaqsaqvyai$H | A* | prEti# | yaqcCaq2 | 26 (50)

1.2.13.3
da3kShi#NAt | Eti# | uqta | saqvyAt || viShNO$H | nuka$m | vIqryA#Ni | prEti# | 
vOqcaqm | yaH | pArthi#2vAni | viqmaqma iti# vi -- maqmE | rajA(gm)#si | yaH | aska#BA4yat | utta#raqmityut -- taqraqm | saqdha4sthaq2miti# saqdha4 -- sthaq2m | viqcaqkraqmAqNa iti# vi -- caqkraqmAqNaH | trEqdhA4 | uqruqgAq3ya ityu#ru -- gAq3yaH | viShNO$H | raqrATa$m | aqsiq | viShNO$H | pRuqShTha2m | aqsiq | viShNO$H | SnaptrEq iti# | sthaq2H | viShNO$H | syUH | aqsiq | viShNO$H | dh4ruqvam | aqsiq | vaiqShNaqvam | aqsiq | viShNa#vE | tvAq || 27 (39)
(  aqsyaq-yaqcCa2i - kAqnna ca#tvAriq(gm)qSacca#  )  (A13)

1.2.14.1
kRuqNuqShva | pAja#H | prasi#tiqmitiq pra -- siqtiqm | na | pRuqth2vIm | yAqhi | rAjA$ | iqvaq | 
ama#vAqnityama# -- vAqn | iBE#4na || tRuqShvIm | anviti# | prasi#tiqmitiq pra -- siqtiqm | d3rUqNAqnaH | astA$ | aqsiq | vid3dh4ya# | raqkShasa#H | tapi#ShThai2H || tava# | B4raqmAsa#H | AqSuqyA | paqtaqntiq | anviti# | spRuqSaq | dh4RuqShaqtA | SOSu#cAnaH || tapU(gm)#Shi | aqg3nEq | juqhvA$ | paqtaq~ggA3n | asa#ndi3taq ityasa$M -- diq3taqH | vIti# | sRuqjaq | viShva#k | uqlkAH || pratIti# | spaSa#H | vIti# | sRuqjaq | tUrNi#tamaq itiq tUrNi# -- taqmaqH | Ba4va# | pAqyuH | viqSaH | aqsyAH | ada#3b3da3H || yaH | naqH | dUq3rE | aqGa4Sa(gm)#saq ityaqGa4 -- Saq(gm)qsaqH | 28 (50)

1.2.14.2
yaH | anti# | ag3nE$ | mAki#H | tEq | vyathi#2H | Eti# | daq3dhaq4r.ShIqt || udi3ti# | aqg3nEq | tiqShThaq2 | prEti# | Eti# | taqnuqShvaq | nIti# | aqmitrAn# | OqShaqtAqt | tiqg3maqhEqtaq iti# tig3ma -- hEqtEq || yaH | naqH | arA#tim | saqmiqdhAq4nEti# sam -- iqdhAq4naq | caqkrE | nIqcA | tam | dhaq4kShiq | aqtaqsam | na | SuShka$m || Uqrd3dh4vaH | Baq4vaq | pratIti# | viqd3dh4yaq | adhI4ti# | aqsmat | AqviH | kRuqNuqShvaq | dai3vyA#nI | aqg3nEq || avEti# | 
sthiq2rA | taqnuqhiq | yAqtuqjUnA$m | jAqmim | ajA#mim | prEti# | mRuqNIqhiq | SatrUn# || saH | tEq | 29 (50)

1.2.14.3
jAqnAqtiq | suqmaqtimiti# su -- maqtim | yaqviqShThaq2 | yaH | Iva#tE | b3rahma#NE | gAq3tum | aira#t || viSvA#ni | aqsmaiq | suqdi3nAqnIti# su -- di3nA#ni | rAqyaH | d3yuqmnAni# | aqryaH | vIti# | du3raH# | aqBI4ti# | d3yauqt || saH | it | aqg3nEq | aqstuq | suqBa4gaq3 iti# su -- Ba4ga#3H | suqdA3nuqriti# su -- dA3nu#H | yaH | tvAq | nityE#na | haqviShA$ | yaH | uqkthai2H || piprI#Shati | svE | Ayu#Shi | duq3rOqNa iti# du3H -- OqnE | viSvA$ | it | aqsmaiq | suqdi3nEti# su-- dinA$3 | sA | asa#t | iqShTiH || arcA#mi | tEq | suqmaqtimiti# su -- maqtim | GO4Shi# | aqrvAk | samiti# | tEq | vAqvAtA$ | jaqraqtAqM | 30 (50)

1.2.14.4
iqyam | gI3H || svaSvAq iti# su -- aSvA$H | tvAq | suqrathAq2 iti# su -- rathA$2H | maqrjaqyEqmaq | aqsmE iti# | kShaqtrANi# | dhAq4raqyEqH | anviti# | d3yUn || iqha | tvAq | BU4ri# | Eti# | caqrEqt | upEti# | t^mann | dO3ShA#vastaqritiq dO3ShA$ -- vaqstaqH | dIq3diq3vA(gm)sa$m | anviti# | d3yUn || krIDa#3ntaH | tvAq | suqmana#saq iti# su -- mana#saH | saqpEqmaq | aqBI4ti# | d3yuqmnA | taqsthiq2vA(gm)sa#H | janA#nAm || yaH | tvAq | svaSvaq iti# su -- aSva#H | suqhiqraqNya iti# su -- hiqraqNyaH | aqg3nEq | uqpaqyAtItyu#pa -- yAti# | vasu#maqtEtiq vasu# -- maqtAq | rathE#2na || tasya# | trAqtA | Baq4vaqsiq | tasya# | saKA$2 | yaH | tEq | Aqtiqth2yam | AqnuqShak | jujO#Shat || maqhaH | ruqjAqmiq | 31 (50)

1.2.14.5
baq3ndhu3tA$ | vacO#Biq4ritiq vaca#H -- Biq4H | tat | mAq | piqtuH | gO3ta#mAt | anviti# | iqyAqyaq || tvam | naqH | aqsya | vaca#saH | ciqkiqd3dhiq4 | hOta#H | yaqviqShThaq2 | suqkraqtOq iti# su -- kraqtOq | da3mU#nAH || asva#pnajaq ityasva#pna -- jaqH | taqraNa#yaH | suqSEvAq iti# su--SEvA$H | ata#nd3rAsaH | aqvRuqkAH | aSra#miShThA2H || tE | pAqyava#H | saqd3dh4riya#~jcaH | niqShad3yEti#  ni -- sad3ya# | ag3nE$ | tava# | naqH | pAqntuq | aqmUqraq || yE | pAqyava#H | mAqmaqtEqyam | tEq | aqg3nEq | paSya#ntaH | 
aqndha4m | duq3riqtAdi3ti# du3H -- iqtAt | ara#kShann || raqrakSha# | tAn | 
suqkRutaq iti# su -- kRuta#H | viqSvavE#dAq3 iti# viqSva -- vEqdAq3H | di3P2sa#ntaH | it | 
riqpava#H | na | haq | 32 (50)

1.2.14.6
dEq3Buq4H || tvayA$ | vaqyam | saqdhaq4nya# iti# sadha4 -- nya#H | tvOtA$H | tava# | praNIqtItiq pra -- nIqtIq | aqSyAqmaq | vAjAn# || uqBA4 | Sa(gm)sA$ | sUqdaq3yaq | saqtyaqtAqtaq iti# satya -- tAqtEq | aqnuqShThuq2yA | kRuqNuqhiq | aqhraqyAqNaq || aqyA | tEq | aqg3nEq | saqmidhE4ti# saM -- idhA$4 | viqdhEq4maq | pratIti# | stOma$m | SaqsyamA#nam | g3RuqBAq4yaq || da3ha# | aqSasa#H | raqkShasa#H | pAqhi | aqsmAn | d3ruqhaH | niqda3H | miqtraqmaqhaq iti# mitra -- maqhaqH | aqvaqd3yAt || raqkShOqhaNaqmiti# rakShaH -- hana$m | vAqjina$m | Eti# | jiqGaq4rmiq | miqtram | prathi#2ShTha2m | upEti# | yAqmiq | Sarma# || SiSA#naH | aqg3niH | kratu#Biq4ritiq kratu# -- Biq4H | sami#d3dhaq4 itiq saM -- iqd3dhaq4H | saH | naqH | di3vA$ | 33 (50)

1.2.14.7
saH | riqShaH | pAqtuq | nakta$m || vIti# | jyOti#ShA | b3RuqhaqtA | BAq4tiq | aqg3niH | AqviH | 
viSvA#ni | kRuqNuqtEq | maqhiqtvEti# mahi -- tvA || prEti# | adE#3vIH | mAqyAH | saqhaqtEq | 
duq3rEvAq iti# du3H -- EvA$H | SiSI#tE | SRu~ggEq3 iti# | rakSha#sE | viqnikShaq iti# vi -- nikShE$ || uqta | svAqnAsa#H | diq3vi | saqntuq | aqg3nEH | tiqg3mAyu#dhAq4 iti# tiqg3ma -- AqyuqdhAq4H | rakSha#sE | hantaqvai | uq || madE$3 | ciqt | aqsyaq | prEti# | ruqjaqntiq | BA4mA$H | na | vaqraqntEq | paqriqbA3dhaq4 iti# pari -- bA3dha#4H | adE#3vIH || 34 (41)
(aqGa4Sa(gm#)saqH-sa tE#-jaratA(gm) rujAmi-haq  di3vai-ka#catvAri(gm)Sacca) | (A14)

 || hari#H OM ||  
 ||  kRuShNa yajurvEdI3ya taittirIya saMhitAyAm pada3 pAThE2 pratha2makANDE3 d3vitIyaH praSnaH samAptaH || 
-----------------------------------------------------------------------------------------------------------------------------------