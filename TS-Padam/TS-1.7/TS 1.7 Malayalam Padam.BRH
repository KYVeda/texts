ver 1.0 dt 31.10.2021

OM namaH paramAtmanE, SrI mahAgaNapatayE namaH,
SrI guruByO namaH || haqriqH OM

1	kRuShNa yajur^vEdIya taittirIya saMhitAyAM pada pAThE prathamaM kANDaM 

1.7	 prathamakANDE saptamaH praSnaH - yAjamAnabrAhmaNaM

TS 1.7.1.1 (Padam)
pAqkaqyaqj~jamiti# pAka - yaqj~jam | vai | anviti# | Ahi#tAgnEqrityAhi#ta - aqgnEqH | paqSava#H | upEti# | tiqShThaqntEq | iDA$ | Kalu# | vai | pAqkaqyaqj~ja iti# pAka - yaqj~jaH | sA | EqShA | aqntaqrA | praqyAqjAqnUqyAqjAniti# prayAja - aqnUqyAqjAn | yaja#mAnasya | lOqkE | ava#hiqtEyava# - hiqtAq | tAm | AqhriqyamA#NAqmityA$ - hriqyamA#NAm | aqBIti# | maqntraqyEqtaq | surU#pavar.ShavarNaq itiq surU#pa -vaqrq.ShaqvaqrNEq | Eti# | iqhiq | iti# | paqSava#H | vai | iDA$ | paqSUn | Eqva | upEti# | hvaqyaqtEq | yaqj~jam | vai | dEqvAH | adu#hrann | yaqj~jaH | asu#rAn | aqduqhaqt | tE | asu#rAH | yaqj~jadu#gdhAq iti# yaqj~ja - duqgdhAqH | parEti# | aqBaqvaqnn | yaH | vai | yaqj~jasya# | dOha$m | viqdvAn | 1 (50)

TS 1.7.1.2 (Padam)
yaja#tE | apIti# | aqnyam | yaja#mAnam | duqhEq | sA | mEq | saqtyA | AqSIrityA$-SIH | aqsya | yaqj~jasya# | BUqyAqt | iti# | Aqhaq | EqShaH | vai | yaqj~jasya# | dOha#H | tEna# | Eqva | Eqnaqm | duqhEq | prattA$ | vai | gauH | duqhEq | prattA$ | iDA$ | yaja#mAnAya | duqhEq | EqtE | vai | iDA#yai | stanA$H | iDA$ | upa#hUqtEtyupa# - hUqtAq | iti# | vAqyuH | vaqthsaH | yar.hi# | hOtA$ | iDA$m | uqpaqhvayaqtEtyu#pa - hvayE#ta | tar.hi# | yaja#mAnaH | hOtA#ram | IkSha#mANaH | vAqyum | mana#sA | dhyAqyEqt | 2 (50)

TS 1.7.1.3 (Padam)
mAqtrE | vaqthsam | uqpAva#sRujaqtItyu#pa-ava#sRujati | sar^vE#Na | vai | yaqj~jEna# | dEqvAH | suqvaqrgamiti# suvaH - gam | lOqkam | Aqyaqnn | pAqkaqyaqj~jEnEti# pAka-yaqj~jEna# | manu#H | aqSrAqmyaqt | sA | iDA$ | manu$m | uqpAva#rtaqtEtyu#pa - Ava#rtata | tAm | dEqvAqsuqrA iti# dEva - aqsuqrAH | vIti# | aqhvaqyaqntaq | praqtIcI$m | dEqvAH | parA#cIm | asu#rAH | sA | 
dEqvAn | uqpAva#rtaqtEtyu#pa - Ava#rtata | paqSava#H | vai | tat | dEqvAn | aqvRuqNaqtaq | paqSava#H | asu#rAn | aqjaqhuqH | yam | kAqmayE#ta | aqpaqSuH | syAqt | iti# | parA#cIm | tasya# | iDA$m | upEti# | hvaqyEqtaq | aqpaqSuH | Eqva | Baqvaqtiq | yam | 3 (50)

TS 1.7.1.4 (Padam)
kAqmayE#ta | paqSuqmAniti# paSu - mAn | syAqt | iti# | praqtIcI$m | tasya# | iDA$m | upEti# | hvaqyEqtaq | paqSuqmAniti# paSu - mAn | Eqva | Baqvaqtiq | braqhmaqvAqdinaq iti# brahma - vAqdina#H | vaqdaqntiq | saH | tu | vai | iDA$m | upEti# | hvaqyEqtaq | yaH | iDA$m | uqpaqhUyEtyu#pa - hUya# | AqtmAna$m | iDA#yAm | uqpaqhvayEqtEtyu#pa - hvayE#ta | iti# | sA | naqH | priqyA | suqpratU$rtiqriti# su - pratU$rtiH | maqGOnI$ | iti# | Aqhaq | iDA$m | Eqva | uqpaqhUyEtyu#pa - hUya# | AqtmAna$m | iDA#yAm | upEti# | hvaqyaqtEq | vya#staqmitiq vi-aqstaqm | iqvaq | vai | Eqtat | yaqj~jasya# | yat | iDA$ | sAqmi | prAqS~jantIti# pra - aqS~janti# | 4 (50)

TS 1.7.1.5 (Padam)
sAqmi | mAqrjaqyaqntEq | Eqtat | pratIti# | vai | asu#rANAm | yaqj~jaH | vIti# | aqcCiqdyaqtaq | brahma#NA | dEqvAH | samiti# | aqdaqdhuqH | bRuhaqspati#H | taqnuqtAqm | iqmam | naqH | iti# | Aqhaq | brahma# | vai | dEqvAnA$m | bRuhaqspati#H | brahma#NA | Eqva | yaqj~jam | samiti# | daqdhAqtiq | vicCi#nnaqmitiq vi - Ciqnnaqm | yaqj~jam | samiti# | iqmam | 
daqdhAqtuq | iti# | Aqhaq | santa#tyAq itiq saM - taqtyaiq | viSvE$ | dEqvAH | iqha | mAqdaqyaqntAqm | iti# | Aqhaq | saqntatyEti# saM - tatya# | Eqva | yaqj~jam | dEqvEBya#H | anviti# | diqSaqtiq | yAm | vai | 5 (50)

TS 1.7.1.6 (Padam)
yaqj~jE | dakShi#NAm | dadA#ti | tAm | aqsyaq | paqSava#H | anu# | samiti# | krAqmaqntiq | saH | EqShaH | IqjAqnaH | aqpaqSuH | BAvu#kaH | yaja#mAnEna | Kalu# | vai | tat | kAqrya$m | iti# | AqhuqH | yathA$ | dEqvaqtrEti# dEva - trA | daqttam | kuqr^vIqta | Aqtmann | paqSUn | raqmayE#ta | iti# | braddhna# | pinva#sva | iti# | Aqhaq | yaqj~jaH | vai | braqddhnaH | yaqj~jam | 
Eqva | tat | maqhaqyaqtiq | athOq iti# | dEqvaqtrEti# dEva - trA | Eqva | daqttam | kuqruqtEq | Aqtmann | paqSUn | raqmaqyaqtEq | dada#taH | mEq ( ) | mA | kShAqyiq | iti# | Aqhaq | akShi#tim | Eqva | upEti# | Eqtiq | kuqr^vaqtaH | mEq | mA | upEti# | daqsaqt | iti# | Aqhaq | BUqmAna$m | Eqva | upEti# | Eqtiq || 6 (69) 
(viqdvAn-dhyA#yEd-Bavatiq yaM-prAqS~jantiq-yAM ~Mvai-maq-EkAqnnavi(gm)#SaqtiSca# )(A1)

TS 1.7.2.1 (Padam)
sa(gg)Sra#vAq itiq saM - SraqvAqH | haq | sauqvaqrcaqnaqsaH | tumi#~jjam | aupO#ditiqmityaupa# - uqdiqtiqm | uqvAqcaq | yat | saqtriNA$m | hOtA$ | aBU$H | kAm | iDA$m | upEti# | aqhvaqthAqH | iti# | tAm | upEti# | aqhvEq | iti# | haq | uqvAqcaq | yA | prAqNEnEti# pra - aqnEna# | dEqvAn | dAqdhAra# | vyAqnEnEti# vi - aqnEna# | maqnuqShyAn# | aqpAqnEnEtya#pa-aqnEna# | 
piqtRUn | iti# | Ciqnatti# | sA | na | CiqnaqttI(3) | iti# | Ciqnatti# | iti# | haq | uqvAqcaq | SarI#ram | vai | aqsyaiq | tat | upEti# | aqhvaqthAqH | iti# | haq | uqvAqcaq | gauH | vai | 7 (50)

TS 1.7.2.2 (Padam)
aqsyaiq | SarI#ram | gAm | vAva | tau | tat | parIti# | aqvaqdaqtAqm | yA | yaqj~jE | dIqyatE$ | sA | prAqNEnEti# pra - aqnEna# | dEqvAn | dAqdhAqraq | yayA$ | maqnuqShyA$H | jIva#nti | sA | vyAqnEnEti# vi - aqnEna# | maqnuqShyAn# | yAm | piqtRuByaq iti# piqtRu - ByaqH | Gnanti# | sA | aqpAqnEnEtya#pa - aqnEna# | piqtRUn | yaH | Eqvam | vEda# | paqSuqmAniti# paSu-mAn | Baqvaqtiq | atha# | vai | tAm | upEti# | aqhvEq | iti# | haq | uqvAqcaq | yA | praqjA iti# pra - jAH | praqBava#ntIqriti# pra - Bava#ntIH | pratIti# | AqBavaqtItyA$ - Bava#ti | iti# | anna$m | vai | aqsyaiq | tat | 8 (50)

TS 1.7.2.3 (Padam)
upEti# | aqhvaqthAqH | iti# | haq | uqvAqcaq | OSha#dhayaH | vai | aqsyAqH | anna$m | OSha#dhayaH | vai | praqjA iti# pra - jAH | praqBava#ntIqriti# pra - Bava#ntIH | prati# | Eti# | Baqvaqntiq | yaH | Eqvam | vEda# | aqnnAqda itya#nna - aqdaH | Baqvaqtiq | atha# | vai | tAm | upEti# | aqhvEq | iti# | haq | uqvAqcaq | yA | praqjA iti# pra - jAH | paqrAqBava#ntIqriti# parA - Bava#ntIH | aqnuqgRuqhNAtItya#nu - gRuqhNAti# | pratIti# | AqBava#ntIqrityA$ - Bava#ntIH | gRuqhNAti# | iti# | praqtiqShThAmiti# 
prati - sthAm | vai | aqsyaiq | tat | upEti# | aqhvaqthAqH | iti# | haq | uqvAqcaq | iqyam | vai | aqsyaiq | praqtiqShThEti# prati - sthA | 9 (50)

TS 1.7.2.4 (Padam)
iqyam | vai | praqjA iti# pra - jAH | paqrAqBava#ntIqriti# parA - Bava#ntIH | anviti## | gRuqhNAqtiq | pratIti# | AqBava#ntIqrityA$ - Bava#ntIH | gRuqhNAqtiq | yaH | Eqvam | vEda# | pratIti# | Eqva | tiqShThaqtiq | atha# | vai | tAm | upEti# | aqhvEq | iti# | haq | uqvAqcaq | yasyai$ | niqkrama#Naq iti# ni - krama#NE | GRuqtam | praqjA iti# pra - jAH | saq~jjIva#ntIqriti# saM - jIva#ntIH | piba#nti | iti# | Ciqnatti# | sA | na | CiqnaqttI(3) | iti# | na | Ciqnaqttiq | iti# | haq | uqvAqcaq | prEti# | tu | jaqnaqyaqtiq | iti# | EqShaH | vai | iDA$m | upEti# | aqhvaqthAqH | iti# ( ) | haq | uqvAqcaq | vRuShTi#H | vai | iDA$ | vRuSh^^Tyai$ | vai | 
niqkrama#Naq iti# ni - krama#NE | GRuqtam | praqjA iti# pra - jAH | saq~jjIva#ntIqriti# saM - jIva#ntIH | piqbaqntiq | yaH | Eqvam | vEda# | prEti# | Eqva | jAqyaqtEq | aqnnAqda itya#nna - aqdaH | Baqvaqtiq || 10 (70)
(gaur^vA-a#syaiq-tat-pra#tiqShThA-&hva#thAq-iti#-vi(gm)SaqtiSca#) (A2)

TS 1.7.3.1 (Padam)
paqrOkShaqmiti# paraH - akSha$m | vai | aqnyE | dEqvAH | iqjyantE$ | praqtyakShaqmiti# prati - akSha$m | aqnyE | yat | yaja#tE | yE | Eqva | dEqvAH | paqrOkShaqmiti# paraH - akSha$m | iqjyantE$ | tAn | Eqva | tat | yaqjaqtiq | yat | aqnvAqhAqrya#mitya#nu - AqhAqrya$m | AqharaqtItyA$-hara#ti | EqtE | vai | dEqvAH | praqtyakShaqmiti# prati - akSha$m | yat | brAqhmaqNAH | 
tAn | Eqva | tEna# | prIqNAqtiq | athOq iti# | dakShi#NA | Eqva | aqsyaq | EqShA | athOq iti# | yaqj~jasya# | Eqva | Ciqdram | apIti# | daqdhAqtiq | yat | vai | yaqj~jasya# | krUqram | yat | vili#ShTaqmitiq vi - liqShTaqm | tat | aqnvAqhAqryE#NEtya#nu - AqhAqryE#Na | 11 (50)

TS 1.7.3.2 (Padam)
aqnvAha#raqtItya#nu - Aha#rati | tat | aqnvAqhAqrya#syEtya#nu-AqhAqrya#sya | aqnvAqhAqryaqtvamitya#nvAhArya - tvam | dEqvaqdUqtA iti# dEva - dUqtAH | vai | EqtE | yat | Ruqtvija#H | yat | aqnvAqhAqrya#mitya#nu - AqhAqrya$m | AqharaqtItyA$ - hara#ti | dEqvaqdUqtAniti# dEva - dUqtAn | Eqva | prIqNAqtiq | praqjApa#tiqriti# praqjA - paqtiqH | dEqvEBya#H | yaqj~jAn | 
vyAdi#Saqditi# vi - Adi#Sat | saH | riqriqcAqnaH | aqmaqnyaqtaq | saH | Eqtam | aqnvAqhAqrya#mitya#nu - AqhAqrya$m | aBa#ktam | aqpaqSyaqt | tam | Aqtmann | aqdhaqttaq | saH | vai | EqShaH | prAqjAqpaqtya iti# prAjA-paqtyaH | 
yat | aqnvAqhAqrya# itya#nu - AqhAqrya#H | yasya# | Eqvam | viqduSha#H | aqnvAqhAqrya# itya#nu - AqhAqrya#H | Aqhriqyataq ityA$ - hriqyatE$ | sAqkShAditi# sa - aqkShAt | Eqva | praqjApa#tiqmiti# praqjA - paqtiqm | RuqddhnOqtiq | apa#rimitaq ityapa#ri - miqtaqH | niqrupyaq iti# niH-upya#H | apa#rimitaq ityapa#ri - miqtaqH | praqjApa#tiqriti# praqjA - paqtiqH | 
praqjApa#tEqriti# praqjA - paqtEqH | 12 (50)

TS 1.7.3.3 (Padam)
Aptyai$ | dEqvAH | vai | yat | yaqj~jE | aku#r^vata | tat | asu#rAH | aqkuqr^vaqtaq | tE | dEqvAH | Eqtam | prAqjAqpaqtyamiti# prAjA - paqtyam | aqnvAqhAqrya#mitya#nu - AqhAqrya$m | aqpaqSyaqnn | tam | aqnvAha#raqntEtya#nu - Aha#ranta | tata#H | dEqvAH | aBa#vann | parEti# | asu#rAH | yasya# | Eqvam | viqduSha#H | aqnvAqhAqrya# itya#nu - AqhAqrya#H | Aqhriqyataq ityA$ - hriqyatE$ | Bava#ti | AqtmanA$ | parEti# | aqsyaq | BrAtRu#vyaH | Baqvaqtiq | yaqj~jEna# | vai | iqShTI | paqkvEna# | pUqrtI | yasya# | Eqvam | viqduSha#H | aqnvAqhAqrya# itya#nu - AqhAqrya#H | Aqhriqyataq ityA$ - hriqyatE$ | saH | tu | Eqva | iqShTAqpUqrtItI$ShTa - pUqrtI | praqjApa#tEqriti# praqjA - paqtEqH | BAqgaH | aqsiq | 13 (50)

TS 1.7.3.4 (Padam)
iti# | Aqhaq | praqjApa#tiqmiti# praqjA - paqtiqm | Eqva | BAqgaqdhEyEqnEti# BAga - dhEyE#na | samiti# | aqrddhaqyaqtiq | Urja#svAn | paya#svAn | iti# | Aqhaq | Urja$m | Eqva | aqsmiqnn | paya#H | daqdhAqtiq | prAqNAqpAqnAviti# prANa -aqpAqnau | mEq | pAqhiq | saqmAqnaqvyAqnAviti# samAna - vyAqnau | mEq | pAqhiq | iti# | Aqhaq | AqSiShaqmityA$ - SiSha$m | Eqva | EqtAm | Eti# | SAqstEq | akShi#taH | aqsiq | akShi#tyai | tvAq | mA | mEq | kShEqShThAqH | aqmutra# | aqmuShminn# | 
lOqkE | iti# | Aqhaq | kShIya#tE | vai | aqmuShminn# | lOqkE | anna$m | iqtaHpra#dAnaqmitIqtaH - praqdAqnaqm | hi | aqmuShminn# | lOqkE ( ) | praqjA iti# pra - jAH | uqpaqjIvaqntItyu#pa - jIva#nti | yat | Eqvam | aqBiqmRuqSatItya#Bi - mRuqSati# | akShi#tim | Eqva | Eqnaqt | gaqmaqyaqtiq | na | aqsyaq | aqmuShminn# | lOqkE | anna$m | kShIqyaqtEq || 14 (65) 
(aqnvAqhAqryE#Na-praqjApa#tE-rasiq-hya#muShmi#n ~MlOqkE-pa~jca#daSa ca )(A3)

TS 1.7.4.1 (Padam)
baqrq.hiSha#H | aqham | dEqvaqyaqjyayEti# dEva - yaqjyayA$ | praqjAvAqniti# praqjA -vAqn | BUqyAqsaqm | iti# | Aqhaq | baqrq.hiShA$ | vai | praqjApa#tiqriti# praqjA - paqtiqH | praqjA iti# pra - jAH | aqsRuqjaqtaq | tEna# | Eqva | praqjA iti# pra - jAH | sRuqjaqtEq | narAqSa(gm)sa#sya | aqham | dEqvaqyaqjyayEti# dEva - yaqjyayA$ | paqSuqmAniti# paSu-mAn | BUqyAqsaqm | 
iti# | Aqhaq | narAqSa(gm)sE#na | vai | praqjApa#tiqriti# praqjA - paqtiqH | paqSUn | aqsRuqjaqtaq | tEna# | Eqva | paqSUn | sRuqjaqtEq | aqgnEH | sviqShTaqkRutaq iti# sviShTa - kRuta#H | aqham | dEqvaqyaqjyayEti# dEva - yaqjyayA$ | Ayu#ShmAn | yaqj~jEna# | praqtiqShThAmiti# prati-sthAm | gaqmEqyaqm | iti# | Aqhaq | Ayu#H | Eqva | Aqtmann | dhaqttEq | pratIti# | yaqj~jEna# | tiqShThaqtiq | daqrq.SaqpUqrNaqmAqsayOqriti# dar.Sa - pUqrNaqmAqsayO$H | 15 (50)

TS 1.7.4.2 (Padam)
vai | dEqvAH | ujji#tiqmityut - jiqtiqm | anu# | uditi# | aqjaqyaqnn | daqrq.SaqpUqrNaqmAqsAByAqmiti# dar.Sa-pUqrNaqmAqsAByA$m | asu#rAn | apEti# | aqnuqdaqntaq | aqgnEH | aqham | ujji#tiqmityut - jiqtiqm | anu# | uditi# | jEqShaqm | iti# | Aqhaq | daqrq.SaqpUqrNaqmAqsayOqriti# dar.Sa - pUqrNaqmAqsayO$H | Eqva | dEqvatA#nAm | yaja#mAnaH | ujji#tiqmityut - jiqtiqm | anu# | uditi# | jaqyaqtiq | daqrq.SaqpUqrNaqmAqsAByAqmiti# dar.Sa-pUqrNaqmAqsAByA$m | BrAtRu#vyAn | apEti# | nuqdaqtEq | vAja#vatIByAqmitiq vAja# - vaqtIqByAqm | vIti# | Uqhaqtiq | anna$m | vai | vAja#H | anna$m | Eqva | avEti# | ruqndhEq | 
dvAByA$m | prati#ShThityAq itiq prati# - sthiqtyaiq | yaH | vai | yaqj~jasya# | dvau | dOhau$ | viqdvAn | yaja#tE | uqBaqyata#H | 16 (50)

TS 1.7.4.3 (Padam)
Eqva | yaqj~jam | duqhEq | puqrastA$t | caq | uqpari#ShTAt | caq | EqShaH | vai | aqnyaH | yaqj~jasya# | dOha#H | iDA#yAm | aqnyaH | yar.hi# | hOtA$ | yaja#mAnasya | nAma# | gRuqhNIqyAt | tar.hi# | brUqyAqt | Eti# | iqmAH | aqgmaqnn | AqSiShaq ityA$ - SiSha#H | dOha#kAmAq itiq dOha# - kAqmAqH | iti# | sa(gg)stu#tAq itiq saM - stuqtAqH | Eqva | dEqvatA$H | duqhEq | 
athOq iti# | uqBaqyataH# | Eqva | yaqj~jam | duqhEq | puqrastA$t | caq | uqpari#ShTat | caq | rOhi#tEna | tvAq | aqgniH | dEqvatA$m | gaqmaqyaqtuq | iti# | Aqhaq | EqtE | vai | dEqvAqSvA iti# dEva - aqSvAH | 17 (50)

TS 1.7.4.4 (Padam)
yaja#mAnaH | praqstaqra iti# pra - staqraH | yat | EqtaiH | praqstaqramiti# pra - staqram | praqharaqtIti# pra - hara#ti | dEqvAqSvairiti# dEva - aqSvaiH | Eqva | yaja#mAnam | suqvaqrgamiti# suvaH - gam | lOqkam | gaqmaqyaqtiq | 
vIti# | tEq | muq~jcAqmiq | raqSaqnAH | vIti# | raqSmIn | iti# | Aqhaq | EqShaH | vai | aqgnEH | viqmOqka iti# vi - mOqkaH | tEna# | Eqva | Eqnaqm | vIti# | muq~jcaqtiq | viShNO$H | SaqM~MyOriti# SaM - yOH | aqham | dEqvaqyaqjyayEti# dEva - yaqjyayA$ | yaqj~jEna# | praqtiqShThAmiti# prati - sthAm | gaqmEqyaqm | iti# | Aqhaq | yaqj~jaH | vai | viShNu#H | yaqj~jE | Eqva | aqntaqtaH | pratIti# | tiqShThaqtiq | sOma#sya | aqham | dEqvaqyaqjyayEti# dEva - yaqjyayA$ | suqrEtAq iti# su - rEtA$H | 18 (50)

TS 1.7.4.5 (Padam)
rEta#H | dhiqShIqyaq | iti# | Aqhaq | sOma#H | vai | rEqtOqdhA iti# rEtaH-dhAH | tEna# | Eqva | rEta#H | Aqtmann | dhaqttEq | tvaShTu#H | aqham | dEqvaqyaqjyayEti# dEva - yaqjyayA$ | paqSUqnAm | rUqpam | puqShEqyaqm | iti# | Aqhaq | tvaShTA$ | 
vai | paqSUqnAm | miqthuqnAnA$m | rUqpaqkRuditi# rUpa - kRut | tEna# | Eqva | paqSUqnAm | rUqpam | Aqtmann | dhaqttEq | dEqvAnA$m | patnI$H | aqgniH | gRuqhapa#tiqriti# gRuqha - paqtiqH | yaqj~jasya# | miqthuqnam | tayO$H | aqham | 
dEqvaqyaqjyayEti# dEva - yaqjyayA$ | miqthuqnEna# | prEti# | BUqyAqsaqm | iti# | Aqhaq | EqtasmA$t | vai | miqthuqnAt | praqjApa#tiqriti# praqjA - paqtiqH | miqthuqnEna# | 19 (50)

TS 1.7.4.6 (Padam)
prEti# | aqjAqyaqtaq | tasmA$t | Eqva | yaja#mAnaH | miqthuqnEna# | prEti# | jAqyaqtEq | vEqdaH | aqsiq | vitti#H | aqsiq | viqdEya# | iti# | Aqhaq | vEqdEna# | vai | dEqvAH | asu#rANAm | viqttam | vEdya$m | aqviqndaqntaq | tat | vEqdasya# | vEqdaqtvamiti# vEda - tvam | yadyaqditiq yat - yaqt | BrAtRu#vyasya | aqBiqddhyAyEqditya#Bi-dhyAyE$t | tasya# | nAma# | gRuqhNIqyAqt | tat | Eqva | aqsyaq | sar^va$m | vRuq~gktEq | GRuqtava#ntaqmiti# GRuqta - vaqntaqm | kuqlAqyina$m | rAqyaH | pOSha$m | saqhaqsriNa$m | vEqdaH | daqdAqtuq | vAqjina$m | iti# | Aqhaq | prEti# | saqhasra$m | paqSUn | AqpnOqtiq ( ) | 
Eti# | aqsyaq | praqjAyAqmiti# pra - jAyA$m | vAqjI | jAqyaqtEq | yaH | Eqvam | vEda# || 20 (58)
(daqr.qSaqpUqrNaqmAsayO#-ruBaqyatO#-dEvAqSvAH-suqrEtA$H-praqjApa#tirmithuqnEnA$-pnOtyaq-ShTau ca#) (A4)

TS 1.7.5.1 (Padam)
dhruqvAm | vai | ricya#mAnAm | yaqj~jaH | anviti# | riqcyaqtEq | yaqj~jam | yaja#mAnaH | yaja#mAnam | praqjA iti# pra - jAH | dhruqvAm | AqpyAya#mAnAqmityA$ - pyAya#mAnAm | yaqj~jaH | anu# | Eti# | pyAqyaqtEq | yaqj~jam | yaja#mAnaH | yaja#mAnam | praqjA iti# pra - jAH | Eti# | pyAqyaqtAqm | dhruqvA | GRuqtEna# | iti# | Aqhaq | dhruqvAm | Eqva | Eti# | pyAqyaqyaqtiq | tAm | AqpyAya#mAnAqmityA$ - pyAya#mAnAm | yaqj~jaH | anu# | Eti# | pyAqyaqtEq | yaqj~jam | yaja#mAnaH | yaja#mAnam | praqjA iti# 
pra - jAH | praqjApa#tEqriti# praqjA - paqtEqH | viqBAniti# vi - BAn | nAma# | lOqkaH | tasminn# | tvAq | daqdhAqmiq | saqha | yaja#mAnEna | iti# | 21 (50)

TS 1.7.5.2 (Padam)
Aqhaq | aqyam | vai | praqjApa#tEqriti# praqjA - paqtEqH | viqBAniti# vi - BAn | nAma# | lOqkaH | tasminn# | Eqva | Eqnaqm | daqdhAqtiq | saqha | yaja#mAnEna | ricya#tE | iqvaq | vai | Eqtat | yat | yaja#tE | yat | yaqjaqmAqnaqBAqgamiti# yajamAna - BAqgam | prAqS~jAtIti# pra - aqS~jAti# | AqtmAna$m | Eqva | prIqNAqtiq | EqtAvAn# | vai | yaqj~jaH | yAvAn# | 
yaqjaqmAqnaqBAqga iti# yajamAna - BAqgaH | yaqj~jaH | yaja#mAnaH | yat | yaqjaqmAqnaqBAqgamiti# yajamAna - BAqgam | prAqS~jAtIti# pra - aqS~jAti# | yaqj~jE | Eqva | yaqj~jam | pratIti# | sthAqpaqyaqtiq | Eqtat | vai | sUqyava#saqmiti# su - yava#sam | sOda#kaqmitiq sa - uqdaqkaqm | yat | baqrq.hiH | caq | Apa#H | caq | Eqtat | 22 (50)

TS 1.7.5.3 (Padam)
yaja#mAnasya | Aqyata#naqmityA$ - yata#nam | yat | vEdi#H | yat | pUqrNaqpAqtramiti# pUrNa - pAqtram | aqntaqr^vEqdItya#ntaH - vEqdi | niqnayaqtIti# ni - naya#ti | svE | Eqva | Aqyata#naq ityA$ - yata#nE | sUqyava#saqmiti# su - yava#sam | sOda#kaqmitiq sa - uqdaqkaqm | kuqruqtEq | sat | aqsiq | sat | mEq | BUqyAqH | iti# | Aqhaq | Apa#H | vai | yaqj~jaH | Apa#H | aqmRuta$m | yaqj~jam | Eqva | aqmRuta$m | Aqtmann | dhaqttEq | sar^vA#Ni | vai | BUqtAni# | vraqtam | uqpaqyantaqmityu#pa - yanta$m | anu# | upEti# | yaqntiq | prAcyA$m | diqSi | dEqvAH | Ruqtvija#H | mAqrjaqyaqntAqm | iti# | Aqhaq | EqShaH | vai | daqrq.SaqpUqrNaqmAqsayOqriti# dar.Sa - pUqrNaqmAqsayO$H | aqvaqBRuqtha itya#va - BRuqthaH | 23 (50)

TS 1.7.5.4 (Padam)
yAni# | Eqva | Eqnaqm | BUqtAni# | vraqtam | uqpaqyantaqmityu#pa - yanta$m | aqnUqpaqyantItya#nu - uqpaqyanti# | taiH | Eqva | saqha | aqvaqBRuqthamitya#va - BRuqtham | avEti# | Eqtiq | viShNu#muKAq itiq viShNu# - muqKAqH | vai | dEqvAH | CandO#Biqritiq Canda#H - BiqH | iqmAn | lOqkAn | aqnaqpaqjaqyyamitya#napa-jaqyyam | aqBIti# | aqjaqyaqnn | yat | 
viqShNuqkraqmAniti# viShNu - kraqmAn | krama#tE | viShNu#H | Eqva | BUqtvA | yaja#mAnaH | CandO#Biqritiq Canda#H - BiqH | iqmAn | lOqkAn | aqnaqpaqjaqyyamitya#napa - jaqyyam | aqBIti# | jaqyaqtiq | viShNO$H | krama#H | aqsiq | aqBiqmAqtiqhEtya#BimAti - hA | iti# | Aqhaq | gAqyaqtrI | vai | pRuqthiqvI | traiShTu#Bam | aqntari#kSham | jAga#tI | dyauH | 
Anu#ShTuBIqrityAnu# - sthuqBIqH | diSa#H ( ) | CandO#Biqritiq Canda#H - BiqH | Eqva | iqmAn | lOqkAn | 
yaqthAqpUqr^vamiti# yathA - pUqr^vam | aqBIti# | jaqyaqtiq || 24 (57)
(yaja#mAnEqnEti#-caiq tada#-vaBRuqthO-diSa#H-saqpta ca#) (A5)

TS 1.7.6.1 (Padam)
aga#nma | suva#H | suva#H | aqgaqnmaq | iti# | Aqhaq | suqvaqrgamiti# suvaH - gam | Eqva | lOqkam | Eqtiq | saqndRuSaq iti# saM - dRuSa#H | tEq | mA | Ciqthsiq | yat | tEq | tapa#H | tasmai$ | tEq | mA | Eti# | vRuqkShiq | iti# | Aqhaq | yaqthAqyaqjuriti# yathA - yaqjuH | Eqva | Eqtat | suqBUriti# su- BUH | aqsiq | SrEShTha#H | raqSmIqnAm | AqyuqrddhA ityA#yuH - dhAH | 
aqsiq | Ayu#H | mEq | dhEqhiq | iti# | Aqhaq | AqSiShaqmityA$-SiSha$m | Eqva | EqtAm | Eti# | SAqstEq | prEti# | vai | EqShaH | aqsmAt | lOqkAt | cyaqvaqtEq | yaH | 25 (50)

TS 1.7.6.2 (Padam)
viqShNuqkraqmAniti# viShNu - kraqmAn | krama#tE | suqvaqrgAyEti# suvaH-gAya# | hi | lOqkAya# | viqShNuqkraqmA iti# viShNu - kraqmAH | kraqmyantE$ | braqhmaqvAqdinaq iti# brahma - vAqdina#H | vaqdaqntiq | saH | tu | vai | viqShNuqkraqmAniti# viShNu - kraqmAn | kraqmEqtaq | yaH | iqmAn | lOqkAn | BrAtRu#vyasya | saqm~MvidyEti# saM - vidya# | puna#H | iqmam | lOqkam | 
praqtyaqvaqrOhEqditi# prati - aqvaqrOhE$t | iti# | EqShaH | vai | aqsya | lOqkasya# | praqtyaqvaqrOqha iti# prati - aqvaqrOqhaH | yat | Aha# | iqdam | aqham | aqmum | BrAtRu#vyam | AqByaH | diqgBya iti# dik - ByaH | aqsyai | diqvaH | iti# | iqmAn | Eqva | lOqkAn | BrAtRu#vyasya | saqm~MvidyEti# saM - vidya# | puna#H | iqmam | lOqkam | praqtyava#rOhaqtIti# prati - ava#rOhati | samiti# | 26 (50)

TS 1.7.6.3 (Padam)
jyOti#ShA | aqBUqvaqm | iti# | Aqhaq | aqsminn | Eqva | lOqkE | pratIti# | tiqShThaqtiq | aiqndrIm | AqvRutaqmityA$ - vRuta$m | aqnvAva#rtaq itya#nu - Ava#rtE | iti# | Aqhaq | aqsau | vai | AqdiqtyaH | indra#H | tasya# | Eqva | AqvRutaqmityA$ - vRuta$m | anviti# | paqryAva#rtataq iti# pari - Ava#rtatE | daqkShiqNA | paqryAva#rtataq iti# pari - Ava#rtatE | svam | Eqva | vIqrya$m | anviti# | paqryAva#rtataq iti# pari - Ava#rtatE | tasmA$t | dakShi#NaH | arddha#H | Aqtmana#H | vIqryA#vattaraq iti# 
vIqryA#vat - taqraqH | athOq iti# | Aqdiqtyasya# | Eqva | AqvRutaqmityA$ - vRuta$m | anviti# | paqryAva#rtataq iti# pari - Ava#rtatE | samiti# | aqham | praqjayEti# pra - jayA$ | samiti# | mayA$ | praqjEti# pra - jA | iti# | Aqhaq | AqSiShaqmityA$ - SiSha$m | 27 (50)

TS 1.7.6.4 (Padam)
Eqva | EqtAm | Eti# | SAqstEq | sami#ddhaq itiq saM - iqddhaqH | aqgnEq | mEq | dIqdiqhiq | saqmEqddhEti# saM - EqddhA | tEq | aqgnEq | dIqdyAqsaqm | iti# | Aqhaq | yaqthAqyaqjuriti# yathA - yaqjuH | Eqva | Eqtat | vasu#mAqnitiq vasu# - mAqn | yaqj~jaH | vasI#yAn | BUqyAqsaqm | iti# | Aqhaq | AqSiShaqmityA$-SiSha$m | Eqva | EqtAm | Eti# | SAqstEq | baqhu | vai | gAr.ha#patyaqsyEtiq gAr.ha# - paqtyaqsyaq | antE$ | miqSram | iqvaq | caqryaqtEq | AqgniqpAqvaqmAqnIByAqmityA$gni - pAqvaqmAqnIByA$m | gAr.ha#patyaqmitiq gAr.ha# - paqtyaqm | upEti# | tiqShThaqtEq | puqnAti# | Eqva | 
aqgnim | puqnIqtE | AqtmAna$m | dvAByA$m | prati#ShThityAq itiq prati# - sthiqtyaiq | agnE$ | gRuqhaqpaqtaq iti# gRuha - paqtEq | iti# | Aqhaq | 28 (50)

TS 1.7.6.5 (Padam)
yaqthAqyaqjuriti# yathA - yaqjuH | Eqva | Eqtat | Saqtam | himA$H | iti# | Aqhaq | Saqtam | tvAq | hEqmaqntAn | iqndhiqShIqyaq | iti# | vAva | Eqtat | Aqhaq | puqtrasya# | nAma# | gRuqhNAqtiq | aqnnAqdamitya#nna - aqdam | Eqva | Eqnaqm | kaqrOqtiq | tAm | AqSiShaqmityA$ - SiSha$m | Eti# | SAqsEq | tanta#vE | jyOti#ShmatIm | iti# | brUqyAqt | yasya# | puqtraH | ajA#taH | 
syAt | tEqjaqsvI | Eqva | aqsyaq | braqhmaqvaqrcaqsIti# brahma - vaqrcaqsI | puqtraH | jAqyaqtEq | tAm | AqSiShaqmityA$ - SiSha$m | Eti# | SAqsEq | aqmuShmai$ | jyOti#ShmatIm | iti# | brUqyAqt | yasya# | puqtraH | 29 (50)

TS 1.7.6.6 (Padam)
jAqtaH | syAt | tEja#H | Eqva | aqsmiqnn | braqhmaqvaqrcaqsamiti# brahma - vaqrcaqsam | daqdhAqtiq | yaH | vai | yaqj~jam | praqyujyEti# pra-yujya# | na | viqmuq~jcatIti# vi - muq~jcati# | aqpraqtiqShThAqna itya#prati - sthAqnaH | vai | saH | Baqvaqtiq | kaH | tvAq | yuqnaqktiq | saH | tvAq | vIti# | muq~jcaqtuq | iti# | Aqhaq | praqjApa#tiqriti# praqjA - paqtiqH | vai | kaH | 
praqjApa#tiqnEti# praqjA - paqtiqnAq | Eqva | Eqnaqm | yuqnakti# | praqjApa#tiqnEti# praqjA - paqtiqnAq | vIti# | muq~jcaqtiq | prati#ShThityAq itiq prati# - sthiqtyaiq | IqSvaqram | vai | vraqtam | avi#sRuShTaqmityavi# - sRuqShTaqm | 
praqdahaq iti# pra - daha#H | agnE$ | vraqtaqpaqtaq iti# vrata - paqtEq | vraqtam | aqcAqriqShaqm | iti# | Aqhaq | vraqtam | Eqva | 30 (50)

TS 1.7.6.7 (Padam)
vIti# | sRuqjaqtEq | SAntyai$ | apra#dAhAqyEtyapra# - dAqhAqyaq | parA~g# | vAva | yaqj~jaH | Eqtiq | na | nIti# | vaqrtaqtEq | puna#H | yaH | vai | yaqj~jasya# | puqnaqrAqlaqMBamiti# punaH - AqlaqMBam | viqdvAn | yaja#tE | tam | aqBi | nIti# | vaqrtaqtEq | yaqj~jaH | baqBUqvaq | saH | Eti# | baqBUqvaq | iti# | Aqhaq | EqShaH | vai | yaqj~jasya# | puqnaqrAqlaqMBa iti# punaH-AqlaqMBaH | tEna# | Eqva | Eqnaqm | puna#H | Eti# | laqBaqtEq | ana#varuqddhEtyana#va - ruqddhAq | vai | 
Eqtasya# | viqrADiti# vi - rAT | yaH | Ahi#tAgniqrityAhi#ta-aqgniqH | sann | aqsaqBaH | paqSava#H | Kalu# | vai ( ) | brAqhmaqNasya# | saqBA | iqShTvA | prA~g | uqtkramyEtyu#t - kramya# | brUqyAqt | gOmAqnitiq gO - mAqn | aqgnEq | avi#mAqnityavi# - mAqn | aqSvI | yaqj~jaH | iti# | avEti# | saqBAm | ruqndhE | prEti# | saqhasra$m | paqSUn | 
AqpnOqtiq | Eti# | aqsyaq | praqjAyAqmiti# pra - jAyA$m | vAqjI | jAqyaqtEq || 31 (74) 
(yaH-sa-mAqsiSha#M-gRuhapataq-ityA#hAq-muShmaiq jyOti#ShmatIqmiti# brUyAqd-yasya# puqtrO-vraqtamEqva-Kaluq-vai-catu#r^vi(gm)SatiSca) (A6)

TS 1.7.7.1 (Padam)
dEva# | saqviqtaqH | prEti# | suqvaq | yaqj~jam | prEti# | suqvaq | yaqj~japa#tiqmiti# yaqj~ja - paqtiqm | BagA#ya | diqvyaH | gaqndhaqr^vaH || kEqtaqpUriti# kEta - pUH | kEta$m | naqH | puqnAqtuq | vAqcaH | pati#H | vAca$m | aqdya | svaqdAqtiq | 
naqH || indra#sya | vajra#H | aqsiq | vArtra#Gnaq itiq vArtra# - GnaqH | tvayA$ | aqyam | vRuqtram | vaqddhyAqt || vAja#sya | nu | praqsaqva iti# pra - saqvE | mAqtara$m | maqhIm | adi#tim | nAma# | vaca#sA | kaqrAqmaqhEq || yasyA$m | 
iqdam | viSva$m | Buva#nam | AqviqvESEtyA$ - viqvESa# | tasyA$m | naqH | dEqvaH | saqviqtA | dharma# | sAqviqShaqt || aqPsvitya#p - su | 32 (50)

TS 1.7.7.2 (Padam)
aqntaH | aqmRuta$m | aqPsvitya#p - su | BEqShaqjam | aqpAm | uqta | praSa#stiqShvitiq pra - SaqstiqShuq | aSvA$H | Baqvaqthaq | vAqjiqnaqH || vAqyuH | vAq | tvAq | manu#H | vAq | tvAq | gaqndhaqr^vAH | saqptavi(gm)#Satiqriti# 
saqpta - viq(gm)qSaqtiqH || tE | agrE$ | aSva$m | Aqyuq~jjaqnn | tE | aqsmiqnn | jaqvam | Eti# | aqdaqdhuqH || apA$m | naqpAqt | 
AqSuqhEqmaqnnityA#Su - hEqmaqnn | yaH | UqrmiH | kaqkudmAqniti# kaqkut - mAqn | pratU$rtiqritiq pra - tUqrtiqH | vAqjaqsAta#maq iti# vAja - sAta#maH | tEna# | aqyam | vAja$m | sEqt || viShNO$H | krama#H | aqsiq | viShNO$H | krAqntam | aqsiq | viShNO$H | vikrA$ntaqmitiq vi - krAqntaqm | aqsiq | aq~gkau | nyaq~gkAviti# ni - aq~gkau ( ) | aqBita#H | ratha$m | yau | dhvAqntam | vAqtAqgramiti# vAta - aqgram | anviti# | saq~jcara#ntAqviti# saM - cara#ntau | dUqrEhE#tiqriti# dUqrE - hEqtiqH | iqndriqyAvAqnitI$ndriqya - vAqn | paqtaqtrI | tE | naqH | aqgnaya#H | papra#yaH | pAqraqyaqntuq || 33 (65)
(aqPsu-nyaq~gkau-pa~jca#daSa ca) (A7)

TS 1.7.8.1 (Padam)
dEqvasya# | aqham | saqviqtuH | praqsaqva iti# pra - saqvE | bRuhaqspati#nA | vAqjaqjitEti# vAja - jitA$ | vAja$m | jEqShaqm | dEqvasya# | aqham | saqviqtuH | praqsaqva iti# pra - saqvE | bRuhaqspati#nA | vAqjaqjitEti# vAja - jitA$ | var.Shi#ShTham | nAka$m | ruqhEqyaqm | indrA#ya | vAca$m | vaqdaqtaq | indra$m | vAja$m | jAqpaqyaqtaq | indra#H | vAja$m | aqjaqyiqt || aSvA#jaqnItyaSva# - aqjaqniq | vAqjiqniq | vAjE#Shu | vAqjiqnIqvaqtIti# vAjinI - vaqtiq | aSvAn# | saqmathsviti# saqmat-saq | 
vAqjaqyaq || ar^vA$ | aqsiq | sapti#H | aqsiq | vAqjI | aqsiq | vAji#naH | vAja$m | dhAqvaqtaq | maqrutA$m | praqsaqva iti# pra - saqvE | jaqyaqtaq | vIti# | yOja#nA | miqmIqddhvaqm | addhva#naH | skaqBnIqtaq | 34 (50)

TS 1.7.8.2 (Padam)
kAShThA$m | gaqcCaqtaq | vAjE#vAjaq itiq vAjE$-vAqjEq | aqvaqtaq | vAqjiqnaqH | naqH | dhanE#Shu | viqprAqH | aqmRuqtAqH | Ruqtaqj~jAq ityRu#ta - j~jAqH || aqsya | maddhva#H | piqbaqtaq | mAqdaya#ddhvam | tRuqptAH | yAqtaq | 
paqthiBiqriti# paqthi - BiqH | dEqvaqyAnaqriti# dEva - yAnai$H || tE | naqH | ar^va#ntaH | haqvaqnaqSrutaq iti# havana - Sruta#H | hava$m | viSvE$ | SRuqNvaqntuq | vAqjina#H || miqtadra#vaq iti# miqta - draqvaqH | saqhaqsraqsA iti# sahasra-sAH | 
mEqdhasAqtEti# mEqdha-sAqtAq | saqniqShyava#H || maqhaH | yE | ratna$m | saqmiqthEShviti# saM - iqthEShu# | jaqBriqrE | Sam | naqH | Baqvaqntuq | vAqjina#H | havE#Shu || dEqvatAqtEti# dEqva - tAqtAq | miqtadra#vaq iti# miqta - draqvaqH | 
svaqrkA iti# sU - aqrkAH || jaqMBaya#ntaH | ahi$m | vRuka$m | rakShA(gm)#si | sanE#mi | aqsmat | yuqyaqvaqnn | 35 (50)

TS 1.7.8.3 (Padam)
amI#vAH || EqShaH | syaH | vAqjI | kShiqpaqNim | tuqraqNyaqtiq | grIqvAyA$m | baqddhaH | aqpiqkaqkSha itya#pi - kaqkShE | Aqsani# || kratu$m | daqdhiqkrA iti# dadhi - krAH | anviti# | saqntavI$tvaqditi# saM - tavI$tvat | paqthAm | a~gkA(gm)#si | anviti# | AqpanI#PaNaqdityA$ - panI#PaNat || uqta | smaq | aqsyaq | drava#taH | tuqraqNyaqtaH | paqrNam | na | vEH | anviti# | vAqtiq | 
praqgaqrddhinaq iti# pra - gaqrddhina#H || SyEqnasya# | iqvaq | dhraja#taH | aq~gkaqsam | parIti# | daqdhiqkrAv.NNaq iti# dadhi-krAv.NNa#H | saqha | UqrjA | tari#trataH || Eti# | mAq | vAja#sya | praqsaqva iti# pra - saqvaH | jaqgaqmyAqt | Eti# | dyAvA#pRuthiqvI itiq dyAvA$ - pRuqthiqvI | viqSvaSa#MBUq iti# viqSva - SaqMBUq || Eti# | mAq | gaqntAqm | piqtarA$ | 36 (50)

TS 1.7.8.4 (Padam)
mAqtarA$ | caq | Eti# | mAq | sOma#H | aqmRuqtaqtvAyEtya#mRuta - tvAya# | gaqmyAqt || vAji#naH | vAqjaqjiqtaq iti# vAja - jiqtaqH | vAja$m | saqriqShyanta#H | vAja$m | jEqShyanta#H | bRuhaqspatE$H | BAqgam | avEti# | jiqGraqtaq | vAji#naH | vAqjaqjiqtaq iti# vAja - jiqtaqH | vAja$m | saqsRuqvA(gm)sa#H | vAja$m | jiqgiqvA(gm)sa#H | bRuhaqspatE$H | BAqgE | nIti# | 
mRuqDhvaqm | iqyam | vaqH | sA | saqtyA | saqndhEti# saM - dhA | aqBUqt | yAm | indrE#Na | saqmadha#ddhvaqmiti# saM - adha#ddhvam | ajI#jipata | vaqnaqspaqtaqyaqH | indra$m | vAja$m | vIti# | muqcyaqddhvaqm || 37 (42)
(skaqBnIqtaq-yuqyaqvaqn-piqtarAq-dvica#tvAri(gm)Sacca) (A8)

TS 1.7.9.1 (Padam)
kShaqtrasya# | ulba$m | aqsiq | kShaqtrasya# | yOni#H | aqsiq | jAyE$ | Eti# | iqhiq | suva#H | rOhA#va | rOhA#va | hi | suva#H | aqham | nauq | uqBayO$H | suva#H | rOqkShyAqmiq | vAja#H | caq | praqsaqva iti# pra - saqvaH | caq | aqpiqja itya#pi- jaH | caq | kratu#H | caq | suva#H | caq | mUqrddhA | caq | vyaS~ji#yaq iti# vi - aS~ji#yaH | caq | AqntyAqyaqnaH | caq | antya#H | 
caq | BauqvaqnaH | caq | Buva#naH | caq | adhi#patiqrityadhi# - paqtiqH | caq || Ayu#H | yaqj~jEna# | kaqlpaqtAqm | prAqNa iti# pra - aqnaH | yaqj~jEna# | kaqlpaqtAqm | aqpAqna itya#pa - aqnaH | 38 (50)

TS 1.7.9.2 (Padam)
yaqj~jEna# | kaqlpaqtAqm | vyAqna iti# vi - aqnaH | yaqj~jEna# | kaqlpaqtAqm | cakShu#H | yaqj~jEna# | kaqlpaqtAqm | SrOtra$m | yaqj~jEna# | kaqlpaqtAqm | mana#H | yaqj~jEna# | kaqlpaqtAqm | vAk | yaqj~jEna# | kaqlpaqtAqm | AqtmA | yaqj~jEna# | 
kaqlpaqtAqm | yaqj~jaH | yaqj~jEna# | kaqlpaqtAqm | suva#H | dEqvAn | aqgaqnmaq | aqmRutA$H | aqBUqmaq | praqjApa#tEqriti# praqjA-paqtEqH | praqjA iti# pra - jAH | aqBUqmaq | samiti# | aqham | praqjayEti# pra - jayA$ | samiti# | mayA$ | 
praqjEti# pra-jA | samiti# | aqham | rAqyaH | pOShE#Na | samiti# | mayA$ | rAqyaH | pOSha#H | annA#ya | tvAq | aqnnAdyAqyEtya#nna - adyA#ya | tvAq | vAjA#ya ( ) | tvAq | vAqjaqjiqtyAyAq iti# vAja - jiqtyAyai$ | tvAq | aqmRuta$m | aqsiq | puShTi#H | aqsiq | praqjana#naqmiti# pra - jana#nam | aqsiq || 39 (59)
(aqpAqnO-vAjA#yaq-nava# ca) (A9)

TS 1.7.10.1 (Padam)
vAja#sya | iqmam | praqsaqva iti# pra - saqvaH | suqShuqvEq | agrE$ | sOma$m | rAjA#nam | OSha#dhIShu | aqPsvitya#p - su || tAH | aqsmaByaqmityaqsma - Byaqm | madhu#matIqritiq madhu# - maqtIqH | Baqvaqntuq | vaqyam | rAqShTrE | jAqgriqyAqmaq | puqrOhi#tAq iti# puqraH - hiqtAqH || vAja#sya | iqdam | praqsaqva iti# pra - saqvaH | Eti# | baqBUqvaq | iqmA | caq | viSvA$ | Buva#nAni | saqr^vata#H || saH | viqrAjaqmiti# vi - rAja$m | parIti# | Eqtiq | praqjAqnanniti# pra - jAqnann | praqjAmiti# pra - jAm | puShTi$m | vaqrddhaya#mAnaH | aqsmE iti# || vAja#sya | iqmAm | praqsaqva iti# pra-saqvaH | SiqSriqyEq | diva$m | iqmA | caq | viSvA$ | Buva#nAni | saqmrADiti# saM - rAT || adi#thsantam | dAqpaqyaqtuq | praqjAqnanniti# pra - jAqnann | raqyim | 40 (50)

TS 1.7.10.2 (Padam)
caq | naqH | sar^va#vIrAqmitiq sar^va# - vIqrAqm | nIti# | yaqcCaqtuq || agnE$ | acCa# | vaqdaq | iqha | naqH | pratIti# | naqH | suqmanAq iti# su - manA$H | Baqvaq || prEti# | naqH | yaqcCaq | BuqvaqH | paqtEq | dhaqnaqdA iti# dhana - dAH | 
aqsiq | naqH | tvam || prEti# | naqH | yaqcCaqtuq | aqryaqmA | prEti# | Baga#H | prEti# | bRuhaqspati#H || prEti# | dEqvAH | prEti# | uqta | sUqnRutA$ | prEti# | vAk | dEqvI | daqdAqtuq | naqH || aqryaqmaNa$m | bRuhaqspati$m | indra$m | dAnA#ya | cOqdaqyaq || vAca$m | viShNu$m | sara#svatIm | saqviqtAra$m | 41 (50)

TS 1.7.10.3 (Padam)
caq | vAqjina$m || sOma$m | rAjA#nam | varu#Nam | aqgnim | aqnvAra#BAmahaq itya#nu - Ara#BAmahE || AqdiqtyAn | viShNu$m | sUrya$m | braqhmANa$m | caq | bRuhaqspati$m || dEqvasya# | tvAq | saqviqtuH | praqsaqva iti# pra - saqvE | aqSvinO$H | bAqhuByAqmiti# bAqhu - ByAqm | pUqShNaH | hastA$ByAm | sara#svatyai | vAqcaH | yaqntuH | yaqntrENa# | aqgnEH | tvAq | 
sAmrA$jyEqnEtiq sAM - rAqjyEqnaq | aqBIti# | siq~jcAqmiq | indra#sya | bRuhaqspatE$H | tvAq | sAmrA$jyEqnEtiq sAM - rAqjyEqnaq | aqBIti# | siq~jcAqmiq || 42 (36)
(raqyi(gm)-sa#viqtAraq(gm)q-ShaTtri(gm)#Sacca)(A10)

TS 1.7.11.1 (Padam)
aqgniH | EkA$kSharEqNEtyEka# -aqkShaqrEqNaq | vAca$m | uditi# | aqjaqyaqt | aqSvinau$ | dvya#kSharEqNEtiq dvi - aqkShaqrEqNaq | prAqNAqpAqnAviti# prANa- aqpAqnau | uditi# | aqjaqyaqtAqm | viShNu#H | trya#kSharEqNEtiq tri - aqkShaqrEqNaq | trIn | lOqkAn | uditi# | aqjaqyaqt | sOma#H | catu#rakSharEqNEtiq catu#H - aqkShaqrEqNaq | catu#Shpadaq itiq 
catu#H - paqdaqH | paqSUn | uditi# | aqjaqyaqt | pUqShA | pa~jcA$kSharEqNEtiq pa~jca# - aqkShaqrEqNaq | paq~gktim | uditi# | aqjaqyaqt | dhAqtA | ShaDa#kSharEqNEtiq ShaT - aqkShaqrEqNaq | ShaT | RuqtUn | uditi# | aqjaqyaqt | maqruta#H | saqptAkSha#rEqNEti# saqpta - aqkShaqrEqNaq | saqptapa#dAqmiti# saqpta - paqdAqm | Sakva#rIm | uditi# | aqjaqyaqnn | bRuhaqspati#H | aqShTAkSha#rEqNEtyaqShTA - aqkShaqrEqNaq | gAqyaqtrIm | uditi# | aqjaqyaqt | miqtraH | 
navA$kSharEqNEtiq nava# - aqkShaqrEqNaq | triqvRutaqmiti# tri - vRuta$m | stOma$m | uditi# | aqjaqyaqt | 43 (50)

TS 1.7.11.2 (Padam)
varu#NaH | daSA$kSharEqNEtiq daSa# - aqkShaqrEqNaq | viqrAjaqmiti# vi - rAja$m | uditi# | aqjaqyaqt | indra#H | EkA#daSAkSharEqNEtyEkA#daSa - aqkShaqrEqNaq | triqShTuBa$m | uditi# | aqjaqyaqt | viSvE$ | dEqvAH | 
dvAda#SAkSharEqNEtiq dvAda#Sa - aqkShaqrEqNaq | jaga#tIm | uditi# | aqjaqyaqnn | vasa#vaH | trayO#daSAkSharEqNEtiq trayO#daSa - aqkShaqrEqNaq | traqyOqdaqSamiti# trayaH - daqSam | stOma$m | uditi# | aqjaqyaqnn | ruqdrAH | 
catu#rdaSAkSharEqNEtiq catu#rdaSa - aqkShaqrEqNaq | caqtuqrdaqSamiti# catuH-daqSam | stOma$m | uditi# | aqjaqyaqnn | AqdiqtyAH | pa~jca#daSAkSharEqNEtiq pa~jca#daSa - aqkShaqrEqNaq | paq~jcaqdaqSamiti# pa~jca - daqSam | stOma$m | 
uditi# | aqjaqyaqqnn | adi#tiH | ShODa#SAkSharEqNEtiq ShODa#Sa - aqkShaqrEqNaq | ShOqDaqSam | stOma$m | uditi# | aqjaqyaqt | praqjApa#tiqriti# praqjA - paqtiqH | saqptada#SAkSharEqNEti# saqptada#Sa-aqkShaqrEqNaq | 
saqptaqdaqSamiti# sapta - daqSam | stOma$m | uditi# | aqjaqyaqt || 44 (46)
(triqvRutaq(gg)q stOmaqmuda#jayaqth-ShaTca#tvAri(gm)Sacca)(A11)

TS 1.7.12.1 (Padam)
uqpaqyAqmagRu#hItaq ityu#payAqma - gRuqhIqtaqH | aqsiq | nRuqShadaqmiti# nRu-sada$m | tvAq | druqShadaqmiti# dru - sada$m | Buqvaqnaqsadaqmiti# Buvana - sada$m | indrA#ya | juShTa$m | gRuqhNAqmiq | EqShaH | tEq | yOni#H | indrA#ya | tvAq | 
uqpaqyAqmagRu#hItaq ityu#payAqma - gRuqhIqtaqH | aqsiq | aqPsuqShadaqmitya#Psu - sada$m | tvAq | GRuqtaqsadaqmiti# GRuta - sada$m | vyOqmaqsadaqmiti# vyOma - sada$m | indrA#ya | juShTa$m | gRuqhNAqmiq | EqShaH | tEq | yOni#H | indrA#ya | tvAq | uqpaqyAqmagRu#hItaq ityu#payAqma - gRuqhIqtaqH | aqsiq | pRuqthiqviqShadaqmiti# pRuthivi - sada$m | tvAq | 
aqntaqriqkShaqsadaqmitya#ntarikSha - sada$m | nAqkaqsadaqmiti# nAka - sada$m | indrA#ya | juShTa$m | gRuqhNAqmiq | EqShaH | tEq | yOni#H | indrA#ya | tvAq || yE | grahA$H | paq~jcaqjaqnInAq iti# pa~jca - jaqnInA$H | yEShA$m | tiqsraH | 
paqraqmaqjA iti# parama - jAH || daivya#H | kOSa#H | 45 (50)

TS 1.7.12.2 (Padam)
samu#bjitaq itiq saM - uqbjiqtaqH || tEShA$m | viSi#priyANAqmitiq vi - SiqpriqyAqNAqm | iSha$m | Urja$m | samiti# | aqgraqBIqm | EqShaH | tEq | yOni#H | indrA#ya | tvAq || aqpAm | rasa$m | udva#yasaqmityut - vaqyaqsaqm | sUrya#raSmiqmitiq sUrya# - raqSmiqm | saqmABRu#taqmiti# saM - ABRu#tam || aqpAm | rasa#sya | yaH | rasa#H | tam | vaqH | gRuqhNAqmiq | uqttaqmamityu#t - taqmam | EqShaH | tEq | yOni#H | indrA#ya | tvAq || aqyA | viqShThA iti# vi-sthAH | jaqnayann# | kar^va#rANi | 
saH | hi | GRuNi#H | uqruH | varA#ya | gAqtuH || saH | prati# | uditi# | aiqt | dhaqruNa#H | maddhva#H | agra$m | svAyA$m | yat | taqnuvA$M ( ) | taqnUm | aira#yata || uqpaqyAqmagRu#hItaq ityu#payAqma - gRuqhIqtaqH | aqsiq | praqjApa#tayaq iti# praqjA - paqtaqyEq | tvAq | juShTa$m | gRuqhNAqmiq | EqShaH | tEq | yOni#H | praqjApa#tayaq iti# praqjA - paqtaqyEq | tvAq || 46 (63)
(kOSa#-staqnuvAqM-trayO#daSa ca)(A12)

TS 1.7.13.1 (Padam)
anviti# | aha# | mAsA$H | anviti# | it | vanA#ni | anviti# | OSha#dhIH | anviti# | par^va#tAsaH || anviti# | indra$m | rOda#sIq iti# | 
vAqvaqSAqnE iti# | anviti# | Apa#H | aqjiqhaqtaq | jAya#mAnam || anviti# | tEq | dAqyiq | maqhE | iqndriqyAya# | saqtrA | tEq | viSva$m | anviti# | vRuqtraqhatyaq iti# vRutra - hatyE$ || anviti## | kShaqtram | anviti# | saha#H | yaqjaqtraq | indra# | dEqvEBi#H | anviti# | tEq | nRuqShahyaq iti# nRu - sahyE$ || iqndrAqNIm | Aqsu | nAri#Shu | suqpatnIqmiti# su-patnI$m | 
aqham | aqSraqvaqm || na | hi | aqsyAqH | aqpaqram | caqna | jaqrasA$ | 47 (50)

TS 1.7.13.2 (Padam)
mara#tE | pati#H || na | aqham | iqndrAqNiq | rAqraqNaq | saKyu#H | vRuqShAka#pEqriti# vRuqShA - kaqpEqH | RuqtE || yasya# | iqdam | apya$m | haqviH | priqyam | dEqvEShu# | gacCa#ti || yaH | jAqtaH | Eqva | praqthaqmaH | mana#svAn | dEqvaH | dEqvAn | kratu#nA | paqryaBU#Shaqditi# pari - aBU#Shat || yasya# | SuShmA$t | rOda#sIq iti# | aBya#sEtAm | nRuqMNasya# | maqhnA | saH | jaqnAqsaqH | indra#H || aiti# | tEq | maqhaH | iqndraq | UqtI | uqgraq | sama#nyavaq iti sa - maqnyaqvaqH | yat | saqmaraqntEti# saM - ara#nta | sEnA$H || patA#ti | diqdyut | narya#sya | bAqhuqvOH | mA | tEq | 48 (50)

TS 1.7.13.3 (Padam)
mana#H | viqShvaqdriyaqgiti# viShva - driya#k | vIti# | cAqrIqt || mA | naqH | maqrddhIqH | Eti# | Baqraq | daqddhi | tat | naqH | prEti# | dAqSuShE$ | dAta#vE | BUri# | yat | tEq || navyE$ | dEqShNE | SaqstE | aqsminn | tEq | uqkthE | prEti# | 
braqvAqmaq | vaqyam | iqndraq | stuqvanta#H || Eti# | tu | Baqraq | mAki#H | Eqtat | parIti# | sthAqt | viqdma | hi | tvAq | 
vasu#patiqmitiq vasu# - paqtiqm | vasU#nAm || indra# | yat | tEq | mAhi#nam | datra$m | asti# | aqsmaByaqmityaqsma - Byaqm | tat | haqryaqSvEti# hari - aqSvaq | 49 (50)

TS 1.7.13.4 (Padam)
prEti# | yaqndhiq || praqdAqtAraqmiti# pra - dAqtAra$m | haqvAqmaqhEq | indra$m | Eti# | haqviShA$ | vaqyam || uqBA | hi | hastA$ | vasu#nA | pRuqNasva# | A | prEti# | yaqcCaq | dakShi#NAt | Eti# | uqta | saqvyAt || praqdAqtEti# pra - dAqtA | vaqjrI | vRuqShaqBaH | tuqrAqShAT | SuqShmI | rAjA$ | vRuqtraqhEti# vRutra - hA | sOqmaqpAvEti# sOma - pAvA$ || aqsminn | yaqj~jE | 
baqrq.hiShi# | Eti# | niqShadyEti# ni - sadya# | atha# | Baqvaq | yaja#mAnAya | Sam | yOH || indra#H | suqtrAmEti# su - trAmA$ | svavAqnitiq sva-vAqn | avO#Biqrityava#H - BiqH | suqmRuqDIqka iti# su - mRuqDIqkaH | Baqvaqtuq | viqSvavE#dAq iti# viqSva-vEqdAqH || bAdha#tAm | dvESha#H | aBa#yam | kRuqNOqtuq | suqvIryaqsyEti# su - vIrya#sya | 50 (50)

TS 1.7.13.5 (Padam)
pata#yaH | syAqmaq || tasya# | vaqyam | suqmaqtAviti# su-maqtau | yaqj~jiya#sya | apIti# | BaqdrE | sauqmaqnaqsE | syAqmaq || saH | suqtrAmEti# su - trAmA$ | svavAqnitiq sva-vAqn | indra#H | aqsmE iti# | AqrAt | ciqt | dvESha#H | saqnuqtaH | yuqyOqtuq || rEqvatI$H | naqH | saqdhaqmAdaq iti# sadha - mAda#H | indrE$ | saqntuq | tuqvivA#jAq iti# tuqvi - vAqjAqH || kShuqmanta#H | yABi#H | madE#ma || prO iti# | sviti# | aqsmaiq | puqrOqraqthamiti# puraH - raqtham | indrA#ya | SUqSham | aqrcaqtaq || aqBIkE$ | ciqt | uq | lOqkaqkRuditi# lOka - kRut | saq~ggE | saqmathsviti# saqmat - suq | vRuqtraqhEti# vRutra - hA || aqsmAka$m | bOqdhiq | cOqdiqtA | naBa#ntAm | aqnyaqkEShA$m || jyAqkAH | adhIti# ( ) | dhanvaqsvitiq dhanva# - suq || 51 (51)
(jaqrasAq-mA tE#-haryaSva-suqvIryaqsyA-&ddhyE-ka#M ca ) (A13)

Prasna KOr^vai with starting Padams Of 1 tO 13 Anuvaakams :-
(pAqkaqyaqj~ja(gm)-sa(gg)Sra#vAH-paqrOkSha#M-baqr.qhiShOq&haM-dhruqvA-magaqnmEtyA#haq -
dEva# savita-rdEqvasyAqhaM-kShaqtrasyOlbaqM-~MvAja#syEqma-maqgnirEkA$kSharENO-
payAqmagRu#hItOq&-syanvahaq mAsAq-strayO#daSa)

KOr^vai with starting Padams Of 1, 11, 21 SEriEs Of Panchaatis :- 
(pAqkaqyaqj~jaM-paqrOkSha#M-dhruqvAM-~Mvi sRu#jatE-ca naqH sar^va#vIrAqM - 
pata#yaH syOq-maika#pa~jcAqSat )

First and Last Padam Of SEvEn^th Prasnam :-
(pAqkaqyaqj~jaM-dhanva#su |)

|| hari#H OM ||
|| kRuShNa yajur^vEdIya taittirIya saMhitAyAM pada pAThE prathamakANDE saptamaH praSnaH samAptaH ||
