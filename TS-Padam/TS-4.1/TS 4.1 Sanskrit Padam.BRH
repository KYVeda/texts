Ver 1.1 dated 30.06.2022

oM namaH paramAtmane, SrI mahAgaNapataye namaH, 
SrI guruByo namaH , haqriqH oM

4	kRuShNa yajurvedIya taittirIya saMhitAyAM pada pAThe caturthaM kANDaM

4.1	caturthakANDe prathamaH praSnaH- agnicitya~gga mantrapAThABidhAnaM

TS 4.1.1.1 - Padam
yuq~jjAqnaH | praqthaqmam | mana#H | taqtvAya# | saqviqtA | dhiya#H || aqgnim | jyoti#H | niqcAyyeti# ni - cAyya# | pRuqthiqvyAH | adhi# | eti# | aqBaqraqt || yuqktvAya# | mana#sA | deqvAn | suva#H | yaqtaH | dhiqyA | diva$m || bRuqhat | jyoti#H | kaqriqShyaqtaH | saqviqtA | preti# | suqvAqtiq | tAn || yuqktena# | mana#sA | vaqyam | deqvasya# | saqviqtuH | saqve || 
suqvaqrgeyAqyeti# suvaH - geyA#ya | Saktyai$ || yuq~jjate$ | mana#H | uqta | yuq~jjaqteq | dhiya#H | viprA$H | vipra#sya | bRuqhaqtaH | viqpaqScita#H || vIti# | hotrA$H | daqdheq | vaqyuqnAqviditi# vayuna - vit | eka#H | it | 1 (50)

TS 4.1.1.2 - Padam
maqhI | deqvasya# | saqviqtuH | pari#ShTutiqritiq pari#-stuqtiqH || yuqje | vAqm | brahma# | pUqrvyam | namo#Biqritiq nama#H - BiqH | vIti# | SlokA$H | yaqntiq | paqthyA$ | iqvaq | sUrA$H || SRuqNvanti# | viSve$ | aqmRuta#sya | puqtrAH | eti# | ye | dhAmA#ni | diqvyAni# | taqsthuH || yasya# | praqyANaqmiti# pra - yAna$m | anviti# | aqnye | it | yaqyuH | deqvAH | deqvasya# | maqhiqmAna$m | arca#taH || yaH | pArthi#vAni | viqmaqma iti# vi - maqme | saH | eta#SaH | rajA(gm)#si | deqvaH | saqviqtA | maqhiqtvaqneti# mahi-tvaqnA || deva# | saqviqtaqH | preti# | suqvaq | yaqj~jam | preti# | suqvaq | 2 (50)

TS 4.1.1.3 - Padam
yaqj~japa#tiqmiti# yaqj~ja - paqtiqm | BagA#ya | diqvyaH | gaqndhaqrvaH || keqtaqpUriti# keta - pUH | keta$m | naqH | puqnAqtuq | vAqcaH | pati#H | vAca$m | aqdya | svaqdAqtiq | naqH || iqmam | naqH | deqvaq | saqviqtaqH | yaqj~jam | preti# | suqvaq | deqvAqyuvaqmiti# deva - yuva$m | saqKiqvidaqmiti# saKi - vida$m | saqtrAqjitaqmiti# satra - jita$m | dhaqnaqjitaqmiti# dhana - jita$m | suqvaqrjitaqmiti# suvaH-jita$m || RuqcA | stoma$m | samiti# | aqrddhaqyaq | gAqyaqtreNa# | raqthaqntaqramiti# rathaM - taqram || bRuqhat | gAqyaqtrava#rtaqnIti# gAyaqtra - vaqrtaqniq || deqvasya# | tvAq | saqviqtuH | praqsaqva iti# pra - saqve | aqSvino$H | bAqhuByAqmiti# bAqhu - ByAqm | pUqShNaH | hastA$ByAm | gAqyaqtreNa# | Canda#sA | eti# | daqdeq | aq~ggiqraqsvat | aBri#H | aqsiq | nAri#H | 3 (50)

TS 4.1.1.4 - Padam
aqsiq | pRuqthiqvyAH | saqdhasthAqditi# saqdha - sthAqt | aqgnim | puqrIqShya$m | aq~ggiqraqsvat | eti# | Baqraq | traiShTu#Bena | tvAq | Canda#sA | eti# | daqdeq | aq~ggiqraqsvat | baBri#H | aqsiq | nAri#H | aqsiq | tvayA$ | vaqyam | saqdhasthaq iti# saqdha - stheq | eti# | aqgnim | Saqkeqmaq | Kani#tum | puqrIqShya$m | jAga#tena | tvAq | Canda#sA | eti# | daqdeq | aq~ggiqraqsvat | haste$ | AqdhAyetyA$ - dhAya# | saqviqtA | biBra#t | aBri$m | hiqraqNyayI$m || tayA$ | jyoti#H | aja#sram | it | aqgnim | KAqtvI | naqH | eti# | Baqraq | Anu#ShTuBeqnetyAnu# - stuqBeqnaq | tvAq | Canda#sA ( ) | eti# | daqdeq | aq~ggiqraqsvat || 4 (53) 
(id - yaqj~jaM prasu#vaq - nAriq - rAnu#ShTuBena tvAq Canda#sAq - trINi# ca) (A1)

TS 4.1.2.1 - Padam
iqmAm | aqgRuqBNaqnn | raqSaqnAm | Ruqtasya# | pUrve$ | Ayu#Shi | viqdathe#Shu | kaqvyA || tayA$ | deqvAH | suqtam | eti# | baqBUqvuqH | Ruqtasya# | sAmann# | saqram | AqrapaqntItyA$ - rapa#ntI || pratU$rtaqmitiq pra - tUqrtaqm | vAqjiqnn | eti# | draqvaq | vari#ShThAm | anviti# | saqM~Mvataqmiti# saM - vata$m || diqvi | teq | janma# | paqraqmam | aqntari#kShe | nABi#H | pRuqthiqvyAm | adhIti# | yoni#H || yuq~jjAthA$m | rAsa#Bam | yuqvam | aqsminn | yAme$ | vRuqShaqNvaqsUq iti# vRuShaN - vaqsUq || aqgnim | Bara#ntam | aqsmaqyumitya#sma - yum || yoge#yogaq itiq yoge$ - yoqgeq | taqvasta#raqmiti# taqvaH - taqraqm | vAje#vAjaq itiq vAje$ - vAqjeq | haqvAqmaqheq || saKA#yaH | indra$m | Uqtaye$ || praqtUrvaqnniti# pra - tUrvann# | 5 (50)

TS 4.1.2.2 - Padam
eti# | iqhiq | aqvaqkrAmaqnnitya#va - krAmann# | aSa#stIH | ruqdrasya# | gANa#patyAqditiq gANa# - paqtyAqt | maqyoqBUriti# mayaH - BUH | eti# | iqhiq || uqru | aqntari#kSham | anviti# | iqhiq | svaqstiga#vyUtiqriti# svaqsti - gaqvyUqtiqH | aBa#yAni | kRuqNvann || pUqShNA | saqyujeti# sa - yujA$ | saqha || pRuqthiqvyAH | saqdhasthAqditi# saqdha - sthAqt | aqgnim | puqrIqShya$m | aq~ggiqraqsvat | acCa# | iqhiq | aqgnim | puqrIqShya$m | aq~ggiqraqsvat | acCa# | iqmaqH | aqgnim | puqrIqShya$m | aq~ggiqraqsvat | BaqriqShyAqmaqH | aqgnim | puqrIqShya$m | aq~ggiqraqsvat | BaqrAqmaqH || anviti# | aqgniH | uqShasA$m | agra$m | aqKyaqt | anviti# | ahA#ni | praqthaqmaH | jAqtave#dAq iti# jAqta - veqdAqH || anviti# | sUrya#sya | 6 (50)

TS 4.1.2.3 - Padam
puqruqtreti# puru - trA | caq | raqSmIn | anviti# | dyAvA#pRuthiqvI itiq dyAvA$ - pRuqthiqvI | eti# | taqtAqnaq || AqgatyetyA$ - gatya# | vAqjI | addhva#naH | sarvA$H | mRudha#H | vIti# | dhUqnuqteq || aqgnim | saqdhasthaq iti# saqdha - stheq | maqhaqti | cakShu#ShA | nIti# | ciqkIqShaqteq || AqkramyetyA$ - kramya# | vAqjiqnn | pRuqthiqvIm | aqgnim | iqcCaq | ruqcA | tvam || BUmyA$H | vRuqtvAya# | naqH | brUqhiq | yata#H | KanA#ma | tam | vaqyam || dyauH | teq | pRuqShTham | pRuqthiqvI | saqdhasthaqmiti# saqdha - sthaqm | AqtmA | aqntari#kSham | saqmuqdraH | teq | yoni#H || viqKyAyeti# vi - KyAya# | cakShu#ShA | tvam | aqBIti# | tiqShThaq | 7 (50)

TS 4.1.2.4 - Padam
pRuqtaqnyaqtaH || uditi# | krAqmaq | maqhaqte | sauBa#gAya | aqsmAt | AqsthAnAqdityA$ - sthAnA$t | draqviqNoqdA iti# draviNaH - dAH | vAqjiqnn || vaqyam | syAqmaq | suqmaqtAviti# su - maqtau | pRuqthiqvyAH | aqgnim | KaqniqShyanta#H | uqpasthaq ityuqpa - stheq | aqsyAqH || uditi# | aqkraqmIqt | draqviqNoqdA iti# draviNaH - dAH | vAqjI | arvA$ | aka#H | saH | loqkam | sukRu#taqmitiq su-kRuqtaqm | pRuqthiqvyAH || tata#H | Kaqneqmaq | suqpratI#kaqmiti# su-pratI#kam | aqgnim | suva#H | ruhA#NAH | adhIti# | nAke$ | uqttaqma ityu#t - taqme || aqpaH | deqvIH | upeti# | sRuqjaq | madhu#matIqritiq madhu# - maqtIqH | aqyaqkShmAya# | praqjAByaq iti# pra-jABya#H || tAsA$m | sthAnA$t | uditi# | jiqhaqtAqm | oSha#dhayaH | suqpiqppaqlA iti# su - piqppaqlAH || jiGa#rmi | 8 (50)

TS 4.1.2.5 - Padam
aqgnim | mana#sA | GRuqtena# | praqtiqkShyantaqmiti# prati - kShyanta$m | Buva#nAni | viSvA$ || pRuqthum | tiqraqScA | vaya#sA | bRuqhanta$m | vyaci#ShTham | anna$m | raqBaqsam | vidA#nam || eti# | tvAq | jiqGaqrmiq | vaca#sA | GRuqtena# | aqraqkShasA$ | mana#sA | tat | juqShaqsvaq || marya#SrIqritiq marya#-SrIqH | spRuqhaqyadva#rNaq iti# spRuhaqyat - vaqrNaqH | aqgniH | na | aqBiqmRuSaq itya#Bi - mRuSe$ | taqnuvA$ | jar.hRu#ShANaH || parIti# | vAja#patiqritiq vAja# - paqtiqH | kaqviH | aqgniH | haqvyAni# | aqkraqmIqt || dadha#t | ratnA#ni | dAqSuShe$ || parIti# | tvAq | aqgneq | pura$m | vaqyam | vipra$m | saqhaqsyaq | dhIqmaqhiq || dhRuqShadva#rNaqmiti# dhRuqShat - vaqrNaqm | diqvedi#vaq iti# diqve - diqveq | BeqttAra$m ( ) | Baq~gguqrAva#taq iti# Ba~gguqra - vaqtaqH || tvam | aqgneq | dyuBiqritiq dyu - BiqH | tvam | AqSuqSuqkShaNi#H | tvam | aqdBya itya#t - ByaH | tvam | aSma#naH | pari# || tvam | vane$ByaH | tvam | oSha#dhIByaq ityoSha#dhi - ByaqH | tvam | nRuqNAm | nRuqpaqtaq iti# nRu-paqteq | jAqyaqseq | Suci#H || 9 (70) 
( praqtUrvaqnth - sUrya#sya - tiShThaq - jiGa#rmi - BeqttAra#M - ~Mvi(gm)SaqtiSca#) (A2)

TS 4.1.3.1 - Padam
deqvasya# | tvAq | saqviqtuH | praqsaqva iti# pra - saqve | aqSvino$H | bAqhuByAqmiti# bAqhu - ByAqm | pUqShNaH | hastA$ByAm | pRuqthiqvyAH | saqdhasthaq iti# saqdha - stheq | aqgnim | puqrIqShya$m | aq~ggiqraqsvat | KaqnAqmiq || jyoti#Shmantam | tvAq | aqgneq | suqpratI#kaqmiti# su - pratI#kam | aja#sreNa | BAqnunA$ | dIdyA#nam || 
Siqvam | praqjAByaq iti# pra - jABya#H | ahi(gm)#santam | pRuqthiqvyAH | saqdhasthaq iti# saqdha - stheq | aqgnim | puqrIqShya$m | aq~ggiqraqsvat | KaqnAqmiq || aqpAm | pRuqShTham | aqsiq | saqprathAq iti# sa - prathA$H | uqru | aqgnim | BaqriqShyat | apa#rAvapiShThaqmityapa#rA - vaqpiqShThaqm || varddha#mAnam | maqhaH | eti# | caq | puShka#ram | diqvaH | mAtra#yA | 
vaqriqNA | praqthaqsvaq || Sarma# | caq | sthaqH | 10 (50)

TS 4.1.3.2 - Padam
varma# | caq | sthaqH | acCi#dreq iti# | baqhuqle iti# | uqBe iti# || vyaca#svatIq iti# | samiti# | vaqsAqthAqm | Baqrtam | aqgnim | puqrIqShya$m || samiti# | vaqsAqthAqm | suqvaqrvideti# suvaH - vidA$ | saqmIcIq iti# | ura#sA | tmanA$ || aqgnim | aqntaH | BaqriqShyantIq iti# | jyoti#Shmantam | aja#sram | it || puqrIqShya#H | aqsiq | viqSvaBa#rAq iti# viqSva - BaqrAqH || atha#rvA | tvAq | praqthaqmaH | niriti# | aqmaqnthaqt | aqgneq || tvAm | aqgneq | puShka#rAt | adhIti# | atha#rvA | niriti# | aqmaqnthaqtaq || mUqrddhnaH | viSva#sya | vAqGata#H || tam | uq | tvAq | daqddhya~g | RuShi#H | puqtraH | Iqdheq | 11 (50)

TS 4.1.3.3 - Padam
atha#rvaNaH || vRuqtraqhaNaqmiti# vRutra - hana$m | puqraqndaqramiti# puraM - daqram || tam | uq | tvAq | pAqthyaH | vRuShA$ | samiti# | Iqdheq | daqsyuqhanta#maqmiti# dasyu-hanta#mam || dhaqnaq~jjaqyamiti# dhanaM - jaqyam | raNe#raNaq itiq raNe$-raqNeq || sIda# | hoqtaqH | sve | uq | loqke | ciqkiqtvAn | sAqdaya# | yaqj~jam | suqkRuqtasyeti# su-kRuqtasya# | yonau$ || 
deqvAqvIriti# deva-aqvIH | deqvAn | haqviShA$ | yaqjAqsiq | agne$ | bRuqhat | yaja#mAne | vaya#H | dhAqH || nIti# | hotA$ | hoqtRuqShada#naq iti# hotRu-sada#ne | vidA#naH | tveqShaH | dIqdiqvAn | aqsaqdaqt | suqdakShaq iti# su - dakSha#H || ada#bdhavrata pramatiqrityada#bdhavrata-praqmaqtiqH | vasi#ShThaH | saqhaqsraqMBaqra iti# sahasraM-BaqraH | Suci#jihvaq itiq Suci# - jiqhvaqH | aqgniH || samiti# | sIqdaqsvaq | maqhAn | aqsiq | Soca#sva | 12 (50)

TS 4.1.3.4 - Padam
deqvaqvIta#maq iti# deva - vIta#maH || vIti# | dhUqmam | aqgneq | aqruqSham | miqyeqddhyaq | sRuqja | praqSaqsteti# pra - Saqstaq | daqrq.Saqtam || jani#Shva | hi | jenya#H | agre$ | ahnA$m | hiqtaH | hiqteShu# | aqruqShaH | vane#Shu || dame#damaq itiq dame$ - daqmeq | saqpta | ratnA$ | dadhA#naH | aqgniH | hotA$ | nIti# | saqsAqdaq | yajI#yAn || 13 (27) 
(sthaq - Iqdheq - Soca#sva - saqptavi(gm)#SatiSca) - (A3)

TS 4.1.4.1 - Padam
samiti# | teq | vAqyuH | mAqtaqriSvA$ | daqdhAqtuq | uqttAqnAyAq ityu#t - tAqnAyai$ | hRuda#yam | yat | vili#ShTaqmitiq vi - liqShTaqm || deqvAnA$m | yaH | cara#ti | prAqNatheqneti# pra - aqnathe#na | tasmai$ | caq | deqviq | vaSha#T | aqstuq | tuBya$m || sujA#taq itiq su-jAqtaqH | jyoti#ShA | saqha | Sarma# | varU#tham | eti# | aqsaqdaqH | suva#H || vAsa#H | aqgneq | viqSvarU#paqmiti# viqSva - rUqpaqm | samiti# | vyaqyaqsvaq | viqBAqvaqsoq iti# viBA-vaqsoq || uditi# | uq | tiqShThaq | svaqddhvaqreti# su - aqddhvaqraq | ava# | naqH | deqvyA | kRuqpA || dRuqSe | caq | BAqsA | bRuqhaqtA | suqSuqkvaniqriti# su-Suqkvani#H | eti# | aqgneq | yAqhiq | suqSaqstiBiqriti# suSaqsti - BiqH || 14 (50) 

TS 4.1.4.2 - Padam
UqrddhvaH | uq | sviti# | naqH | Uqtaye$ | tiShTha# | deqvaH | na | saqviqtA || UqrddhvaH | vAja#sya | sani#tA | yat | aq~jjiBiqrityaq~jji - BiqH | vAqGadBiqriti# vAqGat - BiqH | viqhvayA#mahaq iti# vi - hvayA#mahe || saH | jAqtaH | garBa#H | aqsiq | roda#syoH | agne$ | cAru#H | viBRu#taq itiq vi - BRuqtaqH | oSha#dhIShu || ciqtraH | SiSu#H | parIti# | tamA(gm)#si | 
aqktaH | preti# | mAqtRuByaq iti# mAqtRu - ByaqH | adhIti# | kani#kradat | gAqH || sthiqraH | Baqvaq | vIqDva#~ggaq iti# vIqDu - aq~ggaqH | AqSuH | Baqvaq | vAqjI | aqrvaqnn || pRuqthuH | Baqvaq | suqShadaq iti# su - sada#H | tvam | aqgneH | puqrIqShaqvAha#naq iti# purISha - vAha#naH || SiqvaH | Baqvaq | 15 (50)

TS 4.1.4.3 - Padam
praqjAByaq iti# pra - jABya#H | mAnu#ShIByaH | tvam | aq~ggiqraqH || mA | dyAvA#pRuthiqvI itiq dyAvA$ - pRuqthiqvI | aqBIti# | SUqSuqcaqH | mA | aqntari#kSham | mA | vanaqspatIn# || preti# | eqtuq | vAqjI | kani#kradat | nAna#dat | rAsa#BaH | patvA$ || Barann# | aqgnim | puqrIqShya$m | mA | pAqdiq | Ayu#ShaH | puqrA || rAsa#BaH | vAqm | kani#kradat | suyu#ktaq itiq su - yuqktaqH | vRuqShaqNAq | rathe$ || saH | vAqm | aqgnim | puqrIqShya$m | AqSuH | dUqtaH | vaqhAqt | iqtaH || vRuShA$ | aqgnim | vRuSha#Nam | Barann# | aqpAm | garBa$m | saqmuqdriya$m || agne$ | eti# | yAqhiq | 16 (50)

TS 4.1.4.4 - Padam
vIqtaye$ | Ruqtam | saqtyam || oSha#dhayaH | pratIti# | gRuqhNIqtaq | aqgnim | eqtam | Siqvam | AqyantaqmityA$ - yanta$m | aqBIti# | atra# | yuqShmAn || vyasyaqnniti# vi - asyann# | viSvA$H | ama#tIH | arA#tIH | niqShIdaqnni ti# ni - sIdann# | naqH | apeti# | duqrmaqtimiti# duH- maqtim | haqnaqt || oSha#dhayaH | pratIti# | moqdaqddhvaqm | eqnaqm | puShpA#vatIqritiq puShpa# - vaqtIqH | suqpiqppaqlA iti# su - piqppaqlAH || aqyam | vaqH | garBa#H | Ruqtviya#H | praqtnam | saqdhasthaqmiti# saqdha-sthaqm | eti# | aqsaqdaqt || 17 (36) 
(suqSaqstiBi#H - Siqvo Ba#va - yAhiq - ShaTtri(gm)#Sacca) (A4)

TS 4.1.5.1 - Padam
vIti# | pAja#sA | pRuqthunA$ | SoSu#cAnaH | bAdha#sva | dviqShaH | raqkShasa#H | amI#vAH || suqSarma#Naq iti# su - Sarma#NaH | bRuqhaqtaH | Sarma#Ni | syAqm | aqgneH | aqham | suqhavaqsyeti# su-hava#sya | praNI#tAqvitiq pra-nIqtauq || Apa#H | hi | stha | maqyoqBuvaq iti# mayaH-Buva#H | tAH | naqH | Uqrje | daqdhAqtaqnaq || maqhe | raNA#ya | cakSha#se || yaH | vaqH | Siqvata#maq iti# Siqva-taqmaqH | rasa#H | tasya# | BAqjaqyaqtaq | iqha | naqH || uqSaqtIH | iqvaq | mAqtara#H || tasmai$ | ara$m | gaqmAqmaq | vaqH | yasya# | kShayA#ya | jinva#tha || Apa#H | jaqnaya#tha | caq | naqH || miqtraH | 18 (50)

TS 4.1.5.2 - Padam
saq(gm)qsRujyeti# saM - sRujya# | pRuqthiqvIm | BUmi$m | caq | jyoti#ShA | saqha || sujA#taqmitiq su - jAqtaqm | jAqtave#dasaqmiti# jAqta-veqdaqsaqm | aqgnim | vaiqSvAqnaqram | viqBumiti# vi - Bum || aqyaqkShmAya# | tvAq | samiti# | sRuqjAqmiq | praqjAByaq iti# pra-jABya#H || viSve$ | tvAq | deqvAH | vaiqSvAqnaqrAH | samiti# | sRuqjaqntuq | Anu#ShTuBeqnetyAnu#-stuqBeqnaq | Canda#sA | aq~ggiqraqsvat || ruqdrAH | saqMBRutyeti# saM - BRutya# | pRuqthiqvIm | bRuqhat | jyoti#H | samiti# | Iqdhiqreq || teShA$m | BAqnuH | aja#sraH | it | SuqkraH | deqveShu# | roqcaqteq || sa(gm)sRu#ShTAqmitiq saM - sRuqShTAqm | vasu#Biqritiq vasu# - BiqH | ruqdraiH | dhIrai$H | kaqrmaqNyA$m | mRuda$m || hastA$ByAm | mRuqdvIm | kRuqtvA | siqnIqvAqlI | kaqroqtuq | 19 (50)

TS 4.1.5.3 - Padam
tAm || siqnIqvAqlI | suqkaqpaqrdeti# su - kaqpaqrdA | suqkuqrIqreti# su - kuqrIqrA | svauqpaqSeti# su - auqpaqSA || sA | tuBya$m | aqdiqteq | maqheq | eti# | uqKAm | daqdhAqtuq | hasta#yoH || uqKAm | kaqroqtuq | SaktyA$ | bAqhuByAqmiti# bAqhu - ByAqm | adi#tiH | dhiqyA || mAqtA | puqtram | yathA$ | uqpasthaq ityuqpa-stheq | sA | aqgnim | biqBaqrtuq | garBe$ | A || maqKasya# | Sira#H | aqsiq | yaqj~jasya# | paqde iti# | sthaqH || vasa#vaH | tvAq | kRuqNvaqntuq | gAqyaqtreNa# | Canda#sA | aq~ggiqraqsvat | pRuqthiqvI | aqsiq | ruqdrAH | tvAq | kRuqNvaqntuq | traiShTu#Bena | Canda#sA | aq~ggiqraqsvat | aqntari#kSham | aqsiq | 20 (50)

TS 4.1.5.4 - Padam
AqdiqtyAH | tvAq | kRuqNvaqntuq | jAga#tena | Canda#sA | aq~ggiqraqsvat | dyauH | aqsiq | viSve$ | tvAq | deqvAH | vaiqSvAqnaqrAH | kRuqNvaqntuq | Anu#ShTuBeqnetyAnu# - stuqBeqnaq | Canda#sA | aq~ggiqraqsvat | diSa#H | aqsiq | dhruqvA | aqsiq | dhAqraya# | mayi# | praqjAmiti# pra-jAm | rAqyaH | poSha$m | gauqpaqtyam | suqvIryaqmiti# su - vIrya$m | saqjAqtAniti# sa - jAqtAn | yaja#mAnAya | adi#tyai | rAsnA$ | aqsiq | adi#tiH | teq | bila$m | gRuqhNAqtuq | pA~gkte#na | Canda#sA | aq~ggiqraqsvat || kRuqtvAya# | sA | maqhIm | uqKAm | mRuqnmayIqmiti# mRut-mayI$m | yoni$m | aqgnaye$ || tAm | puqtreBya#H | sam | preti# ( ) | aqyaqcCaqt | adi#tiH | SraqpayAn# | iti# || 21 (54) 
(miqtraH - ka#ro - tvaqntari#kShamasiq - pra - caqtvAri# ca) (A5)

TS 4.1.6.1 - Padam
vasa#vaH | tvAq | dhUqpaqyaqntuq | gAqyaqtreNa# | Canda#sA | aq~ggiqraqsvat | ruqdrAH | tvAq | dhUqpaqyaqntuq | traiShTu#Bena | Canda#sA | aq~ggiqraqsvat | AqdiqtyAH | tvAq | dhUqpaqyaqntuq | jAga#tena | Canda#sA | aq~ggiqraqsvat | 
viSve$ | tvAq | deqvAH | vaiqSvAqnaqrAH | dhUqpaqyaqntuq | Anu#ShTuBeqnetyAnu# - stuqBeqnaq | Canda#sA | aq~ggiqraqsvat | indra#H | tvAq | dhUqpaqyaqtuq | aq~ggiqraqsvat | viShNu#H | tvAq | dhUqpaqyaqtuq | aq~ggiqraqsvat | varu#NaH | tvAq | dhUqpaqyaqtuq | aq~ggiqraqsvat | adi#tiH | tvAq | deqvI | viqSvade$vyAvaqtIti# viqSvade$vya - vaqtIq | pRuqthiqvyAH | saqdhasthaq iti# saqdha - stheq | aq~ggiqraqsvat | Kaqnaqtuq | aqvaqTaq | deqvAnA$m | tvAq | patnI$H | 22 (50)

TS 4.1.6.2 - Padam
deqvIH | viqSvade$vyAvatIqriti# viqSvade$vya - vaqtIqH | pRuqthiqvyAH | saqdhasthaq iti# saqdha - stheq | aq~ggiqraqsvat | daqdhaqtuq | uqKeq | dhiqShaNA$H | tvAq | deqvIH | viqSvade$vyAvatIqriti# viqSvade$vya - vaqtIqH | pRuqthiqvyAH | saqdhasthaq iti# saqdha - stheq | aq~ggiqraqsvat | aqBIti# | iqndhaqtAqm | uqKeq | gnAH | tvAq | deqvIH | viqSvade$vyAvatIqriti# viqSvade$vya - vaqtIqH | pRuqthiqvyAH | saqdhasthaq iti# saqdha - stheq | aq~ggiqraqsvat | Sraqpaqyaqntuq | uqKeq | varU$trayaH | jana#yaH | tvAq | deqvIH | viqSvade$vyAvatIqriti# viqSvade$vya - vaqtIqH | pRuqthiqvyAH | saqdhasthaq iti# saqdha - stheq | aq~ggiqraqsvat | paqcaqntuq | uqKeq || mitra# | eqtAm | uqKAm | paqcaq | eqShA | mA | Beqdiq || eqtAm | teq | parIti# | daqdAqmiq | aBi#ttyai || aqBIti# | iqmAm | 23 (50)

TS 4.1.6.3 - Padam
maqhiqnA | diva$m | miqtraH | baqBUqvaq | saqprathAq iti# sa - prathA$H || uqta | Srava#sA | pRuqthiqvIm || miqtrasya# | caqrq.ShaqNIqdhRutaq iti# car.ShaNi - dhRuta#H | Srava#H | deqvasya# | sAqnaqsim || dyuqmnam | ciqtraSra#vastamaqmiti# ciqtraSra#vaH - taqmaqm || deqvaH | tvAq | saqviqtA | uditi# | vaqpaqtuq | suqpAqNiriti# su - pAqNiH | svaq~gguqririti# su - aq~gguqriH || suqbAqhuriti# su - bAqhuH | uqta | SaktyA$ || apa#dyamAnA | pRuqthiqviq | ASA$H | diSa#H | eti# | pRuqNaq || uditi# | tiqShThaq | bRuqhaqtI | Baqvaq | UqrddhvA | tiqShThaq | dhruqvA | tvam || vasa#vaH | tvAq | eti# | CRuqndaqntuq | gAqyaqtreNa# | Canda#sA | aq~ggiqraqsvat | ruqdrAH | tvAq | eti# | CRuqndaqntuq ( ) | traiShTu#Bena | Canda#sA | aq~ggiqraqsvat | AqdiqtyAH | tvAq | eti# | CRuqndaqntuq | jAga#tena | Canda#sA | aq~ggiqraqsvat | viSve$ | tvAq | deqvAH | vaiqSvAqnaqrAH | eti# | CRuqndaqntuq | Anu#ShTuBeqnetyAnu# - stuqBeqnaq | Canda#sA | aq~ggiqraqsvat || 24 (69) 
(patnI# - riqmA(gm) - ruqdrAstvA&& cCRu#ndaqntve - kAqnna vi(gm)#SaqtiSca#) (A6)

TS 4.1.7.1 - Padam
samA$H | tvAq | aqgneq | Ruqtava#H | vaqrddhaqyaqntuq | saq~MvaMqthsaqrA iti# saM-vaqthsaqrAH | RuSha#yaH | yAni# | saqtyA || samiti# | diqvyena# | dIqdiqhiq | roqcaqnena# | viSvA$H | eti# | BAqhiq | praqdiSaq iti# pra - diSa#H | pRuqthiqvyAH || samiti# | caq | iqddhyasva# | aqgneq | preti# | caq | boqdhaqyaq | eqnaqm | uditi# | caq | tiqShThaq | maqhaqte | sauBa#gAya || mA | caq | riqShaqt | uqpaqsaqttetyu#pa - saqttA | teq | aqgneq | braqhmANa#H | teq | yaqSasa#H | saqntuq | mA | aqnye || tvAm | aqgneq | vRuqNaqteq | brAqhmaqNAH | iqme | SiqvaH | aqgneq | 25 (50)

TS 4.1.7.2 - Padam
saqM~Mvara#Naq iti# saM - vara#Ne | Baqvaq | naqH || saqpaqtnaqheti# sapatna-hA | naqH | aqBiqmAqtiqjiditya#BimAti - jit | caq | sve | gaye$ | jAqgRuqhiq | apra#yucCaqnnityapra# - yuqcCaqnn || iqha | eqva | aqgneq | adhIti# | dhAqraqyaq | raqyim | mA | tvAq | nIti# | kraqnn | pUqrvaqcitaq iti# pUrva - cita#H | niqkAqriNaq iti# ni - kAqriNa#H || kShaqtram | aqgneq | suqyamaqmiti# su - yama$m | aqstuq | tuBya$m | uqpaqsaqttetyu#pa-saqttA | vaqrddhaqtAqm | teq | ani#ShTRutaH || kShaqtreNa# | aqgneq | svAyuqriti# su - Ayu#H | samiti# | raqBaqsvaq | miqtreNa# | aqgneq | miqtraqdheyaq iti# mitra - dheye$ | yaqtaqsvaq || 
saqjAqtAnAqmiti# sa - jAqtAnA$m | maqddhyaqmaqsthA iti# maddhyama-sthAH | eqdhiq | rAj~jA$m | aqgneq | viqhaqvya# iti# vi - haqvya#H | dIqdiqhiq | iqha || atIti# | 26 (50)

TS 4.1.7.3 - Padam
niha#H | atIti# | sridha#H | atIti# | aci#ttim | atIti# | arA#tim | aqgneq || viSvA$ | hi | aqgneq | duqriqteti# duH - iqtA | saha#sva | atha# | aqsmaByaqmityaqsma - Byaqm | saqhavI#rAqmiti# saqha - vIqrAqm | raqyim | dAqH || aqnAqdhRuqShya itya#nA - dhRuqShyaH | jAqtave#dAq iti# jAqta - veqdAqH | ani#ShTRutaH | viqrADiti# vi - rAT | aqgneq | kShaqtraqBRuditi# kShatra - BRut | dIqdiqhiq | iqha || viSvA$H | ASA$H | praqmuq~jcanniti# pra - muq~jcann | mAnu#ShIH | BiqyaH | SiqvABi#H | aqdya | parIti# | pAqhiq | naqH | vRuqdhe || bRuha#spate | saqviqtaqH | boqdhaya# | eqnaqm | sa(gm)Si#taqmitiq saM - Siqtaqm | ciqt | saqntaqrAmiti# saM - taqrAm | samiti# | SiqSAqdhiq || vaqrddhaya# | eqnaqm | maqhaqte | sauBa#gAya | 27 (50)

TS 4.1.7.4 - Padam
viSve$ | eqnaqm | anviti# | maqdaqntuq | deqvAH || aqmuqtraqBUyAqditya#mutra - BUyA$t | adha# | yat | yaqmasya# | bRuha#spate | aqBiSa#steqrityaqBi - SaqsteqH | amu#~jcaH || pratIti# | auqhaqtAqm | aqSvinA$ | mRuqtyum | aqsmAqt | deqvAnA$m | aqgneq | BiqShajA$ | SacI#Biqritiq Saci# - BiqH || uditi# | vaqyam | tama#saH | parIti# | paSya#ntaH | jyoti#H | utta#raqmityut - taqraqm || deqvam | deqvaqtreti# deva - trA | sUrya$m | aga#nma | jyoti#H | uqttaqmamityu#t - taqmam || 28 (34) 
(iqme Siqvo aqgne - &tiq - sauBa#gAyaq - catu#stri(gm)Sacca) (A7)

TS 4.1.8.1 - Padam
UqrddhvAH | aqsyaq | saqmidhaq iti# saM-idha#H | Baqvaqntiq | UqrddhvA | SuqkrA | SoqcI(gm)Shi# | aqgneH || dyuqmattaqmeti# dyuqmat - taqmAq | suqpratI#kaqsyeti# su - pratI#kasya | sUqnoH || tanUqnapAqditiq tanU$-napA$t | asu#raH | viqSvave#dAq iti# viqSva-veqdAqH | deqvaH | deqveShu# | deqvaH || paqthaH | eti# | aqnaqktiq | maddhvA$ | GRuqtena# || maddhvA$ | yaqj~jam | naqkShaqseq | prIqNAqnaH | narAqSa(gm)sa#H | aqgneq || suqkRuditi# su - kRut | deqvaH | saqviqtA | viqSvavA#raq iti# viqSva - vAqraqH || acCa# | aqyam | eqtiq | Sava#sA | GRuqtena# | IqDAqnaH | vahni#H | nama#sA || aqgnim | sruca#H | aqddhvaqreShu# | praqyathsviti# praqyat - suq || saH | yaqkShaqt | aqsyaq | maqhiqmAna$m | aqgneH | saH | 29 (50)

TS 4.1.8.2 - Padam
Iqm | maqndrAsu# | praqyasa#H || vasu#H | ceti#ShThaH | vaqsuqdhAta#maq iti# vasu - dhAta#maH | caq || dvAra#H | deqvIH | anviti# | aqsyaq | viSve$ | vraqtA | daqdaqnteq | aqgneH || uqruqvyaca#saq ityu#ru - vyaca#saH | dhAmnA$ | patya#mAnAH || te iti# | aqsyaq | yoSha#Neq iti# | diqvye iti# | na | yonau$ | uqShAsAqnaktA$ || iqmam | yaqj~jam | aqvaqtAqm | aqddhvaqram | naqH || daivyA$ | hoqtAqrauq | Uqrddhvam | aqddhvaqram | naqH | aqgneH | jiqhvAm | aqBIti# | gRuqNIqtaqm || kRuqNuqtam | naqH | svi#ShTiqmitiq su-iqShTiqm || tiqsraH | deqvIH | baqrq.hiH | eti# | iqdam | saqdaqntuq | iDA$ | sara#svatI | 30 (50)

TS 4.1.8.3 - Padam
BAra#tI || maqhI | gRuqNAqnA || tat | naqH | tuqrIpa$m | adBu#tam | puqruqkShu | tvaShTA$ | suqvIraqmiti# su - vIra$m || rAqyaH | poSha$m | vIti# | syaqtuq | nABi$m | aqsme iti# || vana#spate | aveti# | sRuqjaq | rarA#NaH | tmanA$ | deqveShu# || aqgniH | haqvyam | SaqmiqtA | sUqdaqyAqtiq || agne$ | svAhA$ | kRuqNuqhiq | jAqtaqveqdaq iti# jAta - veqdaqH | indrA#ya | haqvyam || viSve$ | deqvAH | haqviH | iqdam | juqShaqntAqm || hiqraqNyaqgaqrBa iti# hiraNya-gaqrBaH | samiti# | aqvaqrtaqtaq | agre$ | BUqtasya# | jAqtaH | pati#H | eka#H | AqsIqt || saH | dAqdhAqraq | pRuqthiqvIm | dyAm | 31 (50)

TS 4.1.8.4 - Padam
uqta | iqmAm | kasmai$ | deqvAya# | haqviShA$ | viqdheqmaq || yaH | prAqNaqta iti# pra - aqnaqtaH | niqmiqShaqta iti# ni - miqShaqtaH | maqhiqtveti# mahi - tvA | eka#H | it | rAjA$ | jaga#taH | baqBUva# || yaH | ISe$ | aqsya | dviqpadaq iti# dvi - pada#H | catu#Shpadaq itiq catu#H - paqdaqH | kasmai$ | deqvAya# | haqviShA$ | viqdheqmaq || yaH | AqtmaqdA ityA$tma-dAH | baqlaqdA iti# bala-dAH | yasya# | viSve$ | uqpAsa#taq ityu#pa - Asa#te | praqSiShaqmiti# pra - SiSha$m | yasya# | deqvAH || yasya# | CAqyA | aqmRuta$m | yasya# | mRuqtyuH | kasmai$ | deqvAya# | haqviShA$ | viqdheqmaq || yasya# | iqme | hiqmava#ntaq iti# hiqma - vaqntaqH | maqhiqtveti# mahi - tvA | yasya# | saqmuqdram | raqsayA$ | saqha | 32 (50)

TS 4.1.8.5 - Padam
AqhuH || yasya# | iqmAH | praqdiSaq iti# pra-diSa#H | yasya# | bAqhU iti# | kasmai$ | deqvAya# | haqviShA$ | viqdheqmaq || yam | kranda#sIq iti# | ava#sA | taqstaqBAqne iti# | aqByaikShe#tAqmitya#Bi - aikShe#tAM | mana#sA | reja#mAneq iti# || yatra# | adhIti# | sUra#H | udi#tAqvityut - iqtauq | vyetIti# vi - eti# | kasmai$ | deqvAya# | haqviShA$ | viqdheqmaq || yena# | dyauH | uqgrA | pRuqthiqvI | caq | dRuqDhe iti# | yena# | suva#H | staqBiqtam | yena# | nAka#H || yaH | aqntari#kShe | raja#saH | viqmAnaq iti# vi-mAna#H | kasmai$ | deqvAya# | haqviShA$ | viqdheqmaq || Apa#H | haq | yat | maqhaqtIH | viSva$m | 33 (50)

TS 4.1.8.6 - Padam
Ayann# | dakSha$m | dadhA#nAH | jaqnaya#ntIH | aqgnim || tata#H | deqvAnA$m | niriti# | aqvaqrtaqtaq | asu#H | eka#H | kasmai$ | deqvAya# | haqviShA$ | viqdheqmaq || yaH | ciqt | Apa#H | maqhiqnA | paqryapa#Syaqditi# pari-apa#Syat | dakSha$m | dadhA#nAH | jaqnaya#ntIH | aqgnim || yaH | deqveShu# | adhIti# | deqvaH | eka#H | AsI$t | kasmai$ | deqvAya# | haqviShA$ | viqdheqmaq || 34 (34) 
(aqgneH sa - sara#svatIq - dyA(gm) - saqha - viSvaqM - catu#stri(gm)Sacca) (A8)

TS 4.1.9.1 - Padam
AkU#tiqmityA - kUqtiqm | aqgnim | praqyujaqmiti# pra - yuja$m | svAhA$ | mana#H | meqdhAm | aqgnim | praqyujaqmiti# pra-yuja$m | svAhA$ | ciqttam | vij~jA#taqmitiq vi - j~jAqtaqm | aqgnim | praqyujaqmiti# pra - yuja$m | svAhA$ | vAqcaH | vidhRu#tiqmitiq vi-dhRuqtiqm | aqgnim | praqyujaqmiti# pra - yuja$m | svAhA$ | praqjApa#tayaq iti# praqjA - paqtaqyeq | mana#ve | svAhA$ | aqgnaye$ | vaiqSvAqnaqrAya# | svAhA$ | viSve$ | deqvasya# | neqtuH | marta#H | vRuqNIqtaq | saqKyam | viSve$ | rAqyaH | iqShuqddhyaqsiq | dyuqmnam | vRuqNIqtaq | puqShyase$ | svAhA$ | mA | sviti# | BiqtthAqH | mA | sviti# | riqShaqH | dRu(gm)ha#sva | vIqDaya#sva | su || aMba# | dhRuqShNuq | vIqraya#sva | 35 (50)

TS 4.1.9.2 - Padam
aqgniH | caq | iqdam | kaqriqShyaqthaqH || dRu(gm)ha#sva | deqviq | pRuqthiqviq | svaqstaye$ | AqsuqrI | mAqyA | svaqdhayeti# sva - dhayA$ | kRuqtA | aqsiq || juShTa$m | deqvAnA$m | iqdam | aqstuq | haqvyam | ari#ShTA | tvam | uditi# | iqhiq | yaqj~je | aqsminn || mitra# | eqtAm | uqKAm | taqpaq | eqShA | mA | Beqdiq || eqtAm | teq | parIti# | daqdAqmiq | aBi#ttyai || 
drva#nnaq itiq dru - aqnnaqH | saqrpirA#sutiqriti# saqrpiH - AqsuqtiqH | praqtnaH | hotA$ | vare$NyaH || saha#saH | puqtraH | adBu#taH || para#syAH | adhIti# | saqM~Mvataq iti# saM - vata#H | ava#rAn | aqBi | eti# | 36 (50)

TS 4.1.9.3 - Padam
taqraq || yatra# | aqham | asmi# | tAn | aqvaq || paqraqmasyA$H | paqrAqvataq iti# parA - vata#H | roqhida#Svaq iti# roqhit - aqSvaqH | iqha | eti# | gaqhiq || puqrIqShya#H | puqruqpriqya iti# puru - priqyaH | agne$ | tvam | taqraq | mRudha#H || sIda# | tvam | mAqtuH | aqsyAH | uqpasthaq ityuqpa - stheq | viSvA#ni | aqgneq | vaqyunA#ni | viqdvAn || mA | eqnAqm | aqrciShA$ | mA | tapa#sA | aqBIti# | SUqSuqcaqH | aqntaH | aqsyAqm | Suqkrajyo#tiqriti# Suqkra - jyoqtiqH | vIti# | BAqhiq || aqntaH | aqgneq | ruqcA | tvam | uqKAyai$ | sada#ne | sve || tasyA$H | tvam | hara#sA | tapann# ( ) | jAta#vedaq itiq jAta#-veqdaqH | SiqvaH | Baqvaq || SiqvaH | BUqtvA | mahya$m | aqgneq | athoq iti# | sIqdaq | SiqvaH | tvam || SiqvAH | kRuqtvA | diSa#H | sarvA$H | svAm | yoni$m | iqha | eti# | aqsaqdaqH || 37 (70)
(vIqrayaqsvA - && - tapa#n - vi(gm)SaqtiSca#) (A9)

TS 4.1.10.1 - Padam
yat | aqgneq | yAni# | kAni# | caq | eti# | teq | dArU#Ni | daqddhmasi# || tat | aqstuq | tuBya$m | it | GRuqtam | tat | juqShaqsvaq | yaqviqShThyaq || yat | atti# | uqpaqjihviqketyu#pa - jihvi#kA | yat | vaqmraH | aqtiqsarpaqtItya#ti-sarpa#ti || sarva$m | tat | aqstuq | teq | GRuqtam | tat | juqShaqsvaq | yaqviqShThyaq || rAtri(gm)#rAtriqmitiq rAtri$m - rAqtriqm | apra#yAvaqmityapra#-yAqvaqm | Bara#ntaH | aSvA#ya | iqvaq | tiShTha#te | GAqsam | aqsmaiq || rAqyaH | poShe#Na | samiti# | iqShA | mada#ntaH | agne$ | mA | teq | prati#veSAq itiq prati# - veqSAqH | riqShAqmaq || nABA$ | 38 (50)

TS 4.1.10.2 - Padam
pRuqthiqvyAH | saqmiqdhAqnamiti# saM-iqdhAqnam | aqgnim | rAqyaH | poShA#ya | bRuqhaqte | haqvAqmaqheq || iqraqmmaqdamitI#raM - maqdam | bRuqhadu#kthaqmiti# bRuqhat - uqkthaqm | yaja#tram | jetA#ram | aqgnim | pRuta#nAsu | sAqsaqhim || yAH | senA$H | aqBItva#rIqritya#Bi - itva#rIH | AqvyAqdhinIqrityA$ - vyAqdhinI$H | uga#NAH | uqta || ye | steqnAH | ye | caq | taska#rAH | tAn | teq | aqgneq | apIti# | daqdhAqmiq | Aqsye$ || da(gg)ShTrA$ByAm | maqlimlUnn# | jaMByai$H | taska#rAn | uqta || hanU$ByAqmitiq hanu# - ByAqm | steqnAn | Baqgaqvaq iti# Baga - vaqH | tAn | tvam | KAqdaq | suKA#ditAqnitiq su - KAqdiqtAqn || ye | jane#Shu | maqlimla#vaH | steqnAsa#H | taska#rAH | vane$ || ye | 39 (50)

TS 4.1.10.3 - Padam
kakShe#Shu | aqGAqyavaq itya#Ga - yava#H | tAn | teq | daqdhAqmiq | jaMBa#yoH || yaH | aqsmaByaqmityaqsma-Byaqm | aqrAqtIqyAt | yaH | caq | naqH | dveSha#te | jana#H || nindA$t | yaH | aqsmAn | diPsA$t | caq | sarva$m | tam | maqsmaqsA | kuqruq || sa(gm)Si#taqmitiq saM - Siqtaqm | meq | brahma# | sa(gm)Si#taqmitiq saM - Siqtaqm | vIqrya$m | bala$m || 
sa(gm)Si#taqmitiq saM - Siqtaqm | kShaqtram | jiqShNu | yasya# | aqham | asmi# | puqrohi#taq iti# puqraH - hiqtaqH || uditi# | eqShAqm | bAqhU iti# | aqtiqraqm | uditi# | varca#H | uditi# | uq | bala$m || kShiqNomi# | brahma#NA | aqmitrAn# | uditi# | naqyAqmiq | 40 (50)

TS 4.1.10.4 - Padam
svAn | aqham || dRuqSAqnaH | ruqkmaH | uqrvyA | vIti# | aqdyauqt | duqrmar.Shaqmiti# duH - mar.Sha$m | Ayu#H | Sriqye | ruqcAqnaH || aqgniH | aqmRuta#H | aqBaqvaqt | vayo#Biqritiq vaya#H - BiqH | yat | eqnaqm | dyauH | aja#nayat | suqretAq iti# su - retA$H || viSvA$ | rUqpANi# | pratIti# | muq~jcaqteq | kaqviH | preti# | aqsAqvIqt | Baqdram | dviqpadaq iti# dvi-pade$ | catu#Shpadaq itiq catu#H - paqdeq || vIti# | nAka$m | aqKyaqt | saqviqtA | vare$NyaH | anviti# | praqyANaqmiti# pra - yAna$m | uqShasa#H | vIti# | rAqjaqtiq || naktoqShAsA$ | sama#naqsetiq sa - maqnaqsAq | virU#peq itiq vi-rUqpeq | dhAqpaye#teq iti# | SiSu$m | eka$m | saqmIqcI iti# || dyAvA$ | kShAma# | ruqkmaH | 41 (50)

TS 4.1.10.5 - Padam
aqntaH | vIti# | BAqtiq | deqvAH | aqgnim | dhAqraqyaqnn | draqviqNoqdA iti# draviNaH - dAH || suqpaqrNa iti# su - paqrNaH | aqsiq | gaqrutmAn# | triqvRuditi# tri - vRut | teq | Sira#H | gAqyaqtram | cakShu#H | stoma#H | AqtmA | sAma# | teq | taqnUH | vAqmaqdeqvyamiti# vAma - deqvyam | bRuqhaqdraqthaqntaqre iti# bRuhat - raqthaqntaqre | paqkShau | yaqj~jAqyaqj~jiya$m | pucCa$m | CandA(gm)#si | a~ggA#ni | dhiShNi#yAH | SaqPAH | yajU(gm)#Shi | nAma# || suqpaqrNa iti# su - paqrNaH | aqsiq | gaqrutmAn# | diva$m | gaqcCaq | suva#H | paqtaq || 42 (38) 
(nABAq - vaneq ye - na#yAmiq - kShAmA# ruqkmo$ - &ShTAtri(gm)#Sacca) (A10)

TS 4.1.11.1 - Padam
agne$ | yam | yaqj~jam | aqddhvaqram | viqSvata#H | paqriqBUriti# pari - BUH | asi# || saH | it | deqveShu# | gaqcCaqtiq || soma# | yAH | teq | maqyoqBuvaq iti# mayaH - Buva#H | Uqtaya#H | santi# | dAqSuShe$ || tABi#H | naqH | aqviqtA | Baqvaq || aqgniH | mUqrddhA | Buva#H || tvam | naqH | soqmaq | yA | teq | dhAmA#ni || tat | saqviqtuH | vare$Nyam | Barga#H | deqvasya# | 
dhIqmaqhiq || dhiya#H | yaH | naqH | praqcoqdayAqditi# pra-coqdayA$t || aci#ttI | yat | caqkRuqma | daivye$ | jane$ | dIqnaiH | dakShai$H | praBUqtItiq pra - BUqtIq | pUqruqShaqtvateti# pUruSha - tvatA$ || 43 (50)

TS 4.1.11.2 - Padam
deqveShu# | caq | saqviqtaqH | mAnu#SheShu | caq | tvam | naqH | atra# | suqvaqtAqt | anA#gasaH || coqdaqyiqtrI | sUqnRutA#nAm | ceta#ntI | suqmaqtIqnAmiti# su - maqtIqnAm || yaqj~jam | daqdheq | sara#svatI || pAvI#ravI | kaqnyA$ | ciqtrAyuqriti# ciqtra - AqyuqH | sara#svatI | vIqrapaqtnIti# vIqra - paqtnIq | dhiya$m | dhAqt || gnABi#H | acCi#dram | SaqraqNam | 
saqjoShAq iti# sa-joShA$H | duqrAqdhar.Shaqmiti# duH - Aqdhar.Sha$m | gRuqNaqte | Sarma# | yaq(gm)qsaqt || pUqShA | gAH | anviti# | eqtuq | naqH | pUqShA | raqkShaqtuq | arva#taH || pUqShA | vAja$m | saqnoqtuq | naqH || Suqkram | teq | aqnyat | 
yaqjaqtam | teq | aqnyat | 44 (50)

TS 4.1.11.3 - Padam
viShu#rUpeq itiq viShu# - rUqpeq | aha#nIq iti# | dyauH | iqvaq | aqsiq || viSvA$H | hi | mAqyAH | ava#si | svaqdhAqvaq iti# svadhA - vaqH | BaqdrA | teq | pUqShaqnn | iqha | rAqtiH | aqstuq || te | aqvaqrddhaqntaq | svata#vasaq itiq sva - taqvaqsaqH | maqhiqtvaqneti# mahi - tvaqnA | eti# | nAka$m | taqsthuH | uqru | caqkriqreq | sada#H || viShNu#H | yat | haq | Ava#t | vRuSha#Nam | maqdaqcyutaqmiti# mada - cyuta$m | vaya#H | na | sIqdaqnn | adhIti# | baqrq.hiShi# | priqye || preti# | ciqtram | aqrkam | gRuqNaqte | tuqrAya# | mAru#tAya | svata#vasaq itiq sva - taqvaqseq | Baqraqddhvaqm || ye | sahA(gm)#si | saha#sA | saha#nte | 45 (50)

TS 4.1.11.4 - Padam
reja#te | aqgneq | pRuqthiqvI | maqKeBya#H || viSve$ | deqvAH | viSve$ | deqvAqH || dyAvA$ | naqH | pRuqthiqvI iti# | iqmam | siqddhram | aqdya | diqviqspRuSaqmiti# divi - spRuSa$m || yaqj~jam | deqveShu# | yaqcCaqtAqm || preti# | pUqrvaqje iti# pUrva-je | piqtarA$ | navya#sIBiH | gIqrBiH | kRuqNuqddhvaqm | sada#neq iti# | Ruqtasya# || eti# | naqH | dyAqvAqpRuqthiqvIq iti# dyAvA-pRuqthiqvIq | daivye#na | jane#na | yAqtaqm | mahi# | vAqm | varU#tham || aqgnim | stome#na | boqdhaqyaq | saqmiqdhAqna iti# saM - iqdhAqnaH | ama#rtyam || haqvyA | deqveShu# | naqH | daqdhaqt || saH | haqvyaqvADiti# havya - vAT | ama#rtyaH | uqSik | dUqtaH | cano#hitaH ( ) || aqgniH | dhiqyA | samiti# | RuqNvaqtiq || Sam | naqH | Baqvaqntuq | vAje#vAjaq itiq vAje$ - vAqjeq || 46 (58) 
(puqruqShaqtvatA# - yajaqtante# aqnyath - saha#nteq - cano#hitoq - &ShTau ca# ) (A11)

PraSna Korvai with starting Padams of 1 to 11 Anuvaakams :- 
(yuq~jjAqna - iqmAma#gRuBNan - deqvasyaq - santeq - vi pAja#sAq - vasa#vastvAq - samA$stvoq - rddhvA - aqsyAkU#tiqM - ~Myada#gneq yAn - yagneq yaM ~Myaqj~ja - mekA#daSa)

Korvai with starting Padams of 1, 11, 21 Series of Panchaatis :-
(yuq~jjAqno - varma# ca stha - AdiqtyastvAq - BAra#tIq - svA(gm) aqha(gm) - ShaTca#tvAri(gm)Sat )

First and Last Padam of First Prasnam of Kandam 4 :-
(yuq~jjAqno - vAje#vAje )

|| hari#H oM ||

|| kRuShNa yajurvedIya taittirIya saMhitAyAM pada pAThe caturtha kANDe prathamaH praSnaH samAptaH ||








