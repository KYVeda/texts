pada3 pAThE2 (vAkya sahita) -- caturtha2kANDE3 -- saptamaH praSnaH

kRuShNa yajurvEdI3ya taittirIya saMhitAyAM pada3 pAThE2 caturtha2M kANDa3M | 

OM namaH paramAtmanE SrI mahAga3NapatayE namaH SrI gu3ruB4yO namaH
haqriqH | OM

caturtha2kANDE3 saptamaH praSnaH -- vasORrdhA4rAdi3SiShTasaMskArABi4dhA4naM

4.7.1.1 - pada3m
ag3nA#viShNUq ityag3nA$ -- viqShNUq | saqjOShaqsEti# sa -- jOSha#sA | iqmAH | vaqrdhaq4ntuq | vAqm | gi3ra#H | dh4yuqmnaiH | vAjE#Bi4H | Eti# | gaq3taqm | 
vAja#H | caq | mEq | praqsaqva iti# pra -- saqvaH | caq | mEq | praya#tiqritiq pra -- yaqtiqH | caq | mEq | prasi#tiqritiq pra --siqtiqH | caq | mEq | 
dhIq4tiH | caq | mEq | kratu#H | caq | mEq | svara#H | caq | mEq | SlOka#H | caq | mEq | SrAqvaH | caq | mEq | Sruti#H | caq | mEq | jyOti#H | caq | 
mEq | suva#H | caq | mEq | prAqNa iti# pra -- aqnaH | caq | mEq | aqpAqna itya#pa -- aqnaH | 1 (50)

4.7.1.2 - pada3m
caq | mEq | vyAqna iti# vi -- aqnaH | caq | mEq | asu#H | caq | mEq | ciqttam | caq | mEq | AdhI#4taqmityA -- dhIq4taqm | caq | mEq | vAk | caq | mEq | 
mana#H | caq | mEq | cakShu#H | caq | mEq | SrOtra$m | caq | mEq | da3kSha#H | caq | mEq | ba3la$m | caq | mEq | Oja#H | caq | mEq | saha#H | caq | 
mEq | Ayu#H | caq | mEq | jaqrA | caq | mEq | AqtmA | caq | mEq | taqnUH | caq | mEq ( ) | Sarma# | caq | mEq | varma# | caq | mEq | a~ggA#3ni | caq | 
mEq | aqsthA2ni# | caq | mEq | parU(gm)#Shi | caq | mEq | SarI#rANi | caq | mEq | 2 (68)
(aqpAqna -- staqnUH ca# mEq -- aShTAda#3Sa ca) (A1)

4.7.2.1 - pada3m
jyaiShTh2^ya$m | caq | mEq | Adhi#4patyaqmityAdhi#4 -- paqtyaqm | caq | mEq | maqnyuH | caq | mEq | BA4ma#H | caq | mEq | ama#H | caq | mEq | 
aMBa#4H | caq | mEq | jEqmA | caq | mEq | maqhiqmA | caq | mEq | vaqriqmA | caq | mEq | praqthiq2mA | caq | mEq | vaqrShmA | caq | mEq | 
d3rAqGuq4yA | caq | mEq | vRuqd3dha4m | caq | mEq | vRud3dhi#4H | caq | mEq | saqtyam | caq | mEq | Sraqd3dhE4ti# Srat -- dhA4 | caq | mEq |
jaga#3t | caq | 3 (50)

4.7.2.2 - pada3m
mEq | dha4na$m | caq | mEq | vaSa#H | caq | mEq | tviShi#H | caq | mEq | krIqDA3 | caq | mEq | mOda#3H | caq | mEq | jAqtam | caq | mEq | 
jaqniqShyamA#Nam | caq | mEq | sUqktamiti# su -- uqktam | caq | mEq | suqkRuqtamiti# su -- kRuqtam | caq | mEq | viqttam | caq | mEq | vEd3ya$m | 
caq | mEq | BUq4tam | caq | mEq | Baq4viqShyat | caq | mEq | suqga3miti# su -- ga3m | caq | mEq | suqpathaq2miti# su -- patha$2m | caq | mEq | Ruqd3dha4m | 
caq | mEq | Rud3dhi#4H ( ) | caq | mEq | klRuqptam | caq | mEq | klRupti#H | caq | mEq | maqtiH | caq | mEq | suqmaqtiriti# su -- maqtiH | caq | mEq | 4 (64)
( jagaq3cca -- rd3dhiq4 -- H ca tu#rda3Sa ca) (A2)

4.7.3.1 - pada3m
Sam | caq | mEq | maya#H | caq | mEq | priqyam | caq | mEq | aqnuqkAqma itya#nu -- kAqmaH | caq | mEq | kAma#H | caq | mEq | 
sauqmaqnaqsaH | caq | mEq | Baq4d3ram | caq | mEq | SrEya#H | caq | mEq | vasya#H | caq | mEq | yaSa#H | caq | mEq | Ba4ga#3H | caq | 
mEq | d3ravi#Nam | caq | mEq | yaqntA | caq | mEq | dhaq4rtA | caq | mEq | kShEma#H | caq | mEq | dh4Ruti#H | caq | mEq | viSva$m | caq | 5 (50)

4.7.3.2 - pada3m
mEq | maha#H | caq | mEq | saqM~Mvidi3ti# sam -- vit | caq | mEq | j~jAtra$m | caq | mEq | sUH | caq | mEq | praqsUriti# pra -- sUH | caq | mEq | 
sIra$M | caq | mEq | laqyaH | caq | mEq | Ruqtam | caq | mEq | aqmRuta$m | caq | mEq | aqyaqkShmam | caq | mEq | anA#mayat | caq | 
mEq | jIqvAtu#H | caq | mEq | dIq3rGAq4yuqtvamiti# dI3rGA4yu -- tvam | caq | mEq | aqnaqmiqtram | caq | mEq | aBa#4yam | caq | mEq | 
suqga3miti# su -- ga3m | caq | mEq | Saya#nam ( ) | caq | mEq | sUqShEti# su -- uqShA | caq | mEq | suqdi3naqmiti# su -- di3na$m | caq | mEq | 6 (58)
( viSva#m caq -- Saya#na -- maqShTau ca# ) (A3)

4.7.4.1 - pada3m
Urk | caq | mEq | sUqnRutA$ | caq | mEq | paya#H | caq | mEq | rasa#H | caq | mEq | G4Ruqtam | caq | mEq | madhu#4 | caq | mEq | 
sag3dhi#4H | caq | mEq | sapI#tiqritiq sa -- pIqtiqH | caq | mEq | kRuqShiH | caq | mEq | vRuShTi#H | caq | mEq | jaitra$m | caq | mEq | 
aud3Bi#4dh4yaqmityaut -- Biq4dh4yaqm | caq | mEq | raqyiH | caq | mEq | rAya#H | caq | mEq | puqShTam | caq | mEq | puShTi#H | caq | 
mEq | viqB4viti# vi -- Bu4 | caq | 7 (50)

4.7.4.2 - pada3m
mEq | praqB4viti# pra -- Bu4 | caq | mEq | baq3hu | caq | mEq | BU4ya#H | caq | mEq | pUqrNam | caq | mEq | pUqrNata#raqmiti# pUqrNa 
-- taqraqm | caq | mEq | akShi#tiH | caq | mEq | kUya#vAH | caq | mEq | anna$m | caq | mEq | akShu#t | ca | mEq | vrIqhaya#H | caq | mEq | 
yavA$H | caq | mEq | mAShA$H | caq | mEq | tilA$H | caq | mEq | muqd3^gA3H | caq | mEq | Kaq2lvA$H | caq | mEq | gOq3dhU4mA$H | caq | 
mEq | maqsurA$H ( ) | caq | mEq | priqyaMga#3vaH | caq | mEq | aNa#vaH | caq | mEq | SyAqmAkA$H | caq | mEq | nIqvArA$H | caq | 
mEq | 8 (64)
(viqBu4 ca# -- maqsurAq -- H ca tu#rda3Sa ca#) (A4)

4.7.5.1 - pada3m
aSmA$ | caq | mEq | mRutti#kA | caq | mEq | giq3raya#H | caq | mEq | parva#tAH | caq | mEq | sika#tAH | caq | mEq | vanaqspata#yaH | 
caq | mEq | hira#Nyam | caq | mEq | aya#H | caq | mEq | sIsa$m | caq | mEq | trapu# | caq | mEq | SyAqmam | caq | mEq | lOqham | 
caq | mEq | aqg3niH | caq | mEq | Apa#H | caq | mEq | vIqrudha#4H | caq | mEq | OSha#dha4yaH | caq | mEq | kRuqShTaqpaqcyamiti# 
kRuShTa -- paqcyam | caq | 9 (50)

4.7.5.2 - pada3m
mEq | aqkRuqShTaqpaqcyamitya#kRuShTa -- paqcyam | caq | mEq | g3rAqmyAH | caq | mEq | paqSava#H | AqraqNyAH | caq | yaqj~jEna# | 
kaqlpaqntAqm | viqttam | caq | mEq | vitti#H | caq | mEq | BUq4tam | caq | mEq | BU4ti#H | caq | mEq | vasu# | caq | mEq | vaqsaqtiH | caq | 
mEq | karma# | caq | mEq | Sakti#H | caq | mEq | artha#2H | caq | mEq | Ema#H | caq | mEq | iti#H | caq | mEq | ga3ti#H | caq | mEq | 10 (48)
(kRuqShTaqpaqcyam cAq -- aShTAca#tvArimSacca) (A5)

4.7.6.1 - pada3m
aqg3niH | caq | mEq | ind3ra#H | caq | mEq | sOma#H | caq | mEq | ind3ra#H | caq | mEq | saqviqtA | caq | mEq | ind3ra#H | caq | mEq | 
sara#svatI | caq | mEq | ind3ra#H | caq | mEq | pUqShA | caq | mEq | ind3ra#H | caq | mEq | b3Ruhaqspati#H | caq | mEq | ind3ra#H | caq | 
mEq | miqtraH | caq | mEq | ind3ra#H | caq | mEq | varu#NaH | caq | mEq | ind3ra#H | caq | mEq | tvaShTA$ | caq | 11 (50)

4.7.6.2 - pada3m
mEq | ind3ra#H | caq | mEq | dhAq4tA | caq | mEq | ind3ra#H | caq | mEq | viShNu#H | caq | mEq | ind3ra#H | caq | mEq | aqSvinau$ | caq | 
mEq | ind3ra#H | caq | mEq | maqruta#H | caq | mEq | ind3ra#H | caq | mEq | viSvE$ | caq | mEq | dEq3vAH | ind3ra#H | caq | mEq | pRuqthiq2vI | 
caq | mEq | ind3ra#H | caq | mEq | aqntari#kSham | caq | mEq | ind3ra#H | caq | mEq | d3yauH | caq | mEq ( ) | ind3ra#H | caq | mEq | di3Sa#H | caq | 
mEq | ind3ra#H | caq | mEq | mUqrd3dhA4 | caq | mEq | ind3ra#H | caq | mEq | praqjApa#tiqriti# praqjA -- paqtiqH | caq | mEq | ind3ra#H | 
caq | mEq | 12 (71)
(tvaShTA# caq -- d3yauH ca maq -- Eka#vimSatiH ca ) (A6)

4.7.7.1 - pada3m
aq(gm)qSuH | caq | mEq | raqSmiH | caq | mEq | adA$3B4yaH | caq | mEq | adhi#4patiqrityadhi#4 -- paqtiqH | caq | mEq | uqpAq(gm)qSurityu#pa 
-- aq(gm)qSuH | caq | mEq | aqntaqryAqma itya#ntaH -- yAqmaH | caq | mEq | aiqnd3raqvAqyaqva ityai$nd3ra -- vAqyaqvaH | caq | mEq | 
maiqtrAqvaqruqNa iti# maitrA -- vaqruqNaH | caq | mEq | AqSviqnaH | caq | mEq | praqtiqpraqsthA2naq iti# prati -- praqsthA2na#H | caq | 
mEq | SuqkraH | caq | mEq | maqnthI2 | caq | mEq | Aqg3raqyaqNaH | caq | mEq | vaiqSvaqdEq3va iti# vaiSva -- dEq3vaH | caq | mEq | 
dh4ruqvaH | caq | mEq | vaiqSvAqnaqraH | caq | mEq | Ruqtuqg3raqhA ityRu#tu -- g3raqhAH | caq | 13 (50)

4.7.7.2 - pada3m
mEq | aqtiqg3rAqhyA$ itya#ti -- g3rAqhyA$H | caq | mEq | aiqnd3rAqg3na ityai$nd3ra -- aqg3naH | caq | mEq | vaiqSvaqdEq3va iti# vaiSva 
-- dEq3vaH | caq | mEq | maqruqtvaqtIyA$H | caq | mEq | mAqhEqnd3ra iti# mAhA -- iqnd3raH | caq | mEq | Aqdiq3tyaH | caq | mEq | 
sAqviqtraH | caq | mEq | sAqraqsvaqtaH | caq | mEq | pauqShNaH | caq | mEq | pAqtnIqvaqta iti# pAtnI -- vaqtaH | caq | mEq | 
hAqriqyOqjaqna iti# hAri -- yOqjaqnaH | caq | mEq | 14 (34)
(Ruqtuqg3raqhAH ca q -- catu#strimSacca ) (A7)

4.7.8.1 - pada3m
iqdh4maH | caq | mEq | baq3r.hiH | caq | mEq | vEdi#3H | caq | mEq | dhi4ShNi#yAH | caq | mEq | sruca#H | caq | mEq | caqmaqsAH | caq | mEq | g3rAvA#NaH | 
caq | mEq | svara#vaH | caq | mEq | uqpaqraqvA ityu#pa -- raqvAH | caq | mEq | aqdhiq4Shava#NEq itya#dhi4 -- sava#nE | caq | mEq | d3rOqNaqkaqlaqSa 
iti# d3rONa -- kaqlaqSaH | caq | mEq | vAqyaqvyA#ni | caq | mEq | pUqtaqB4Rudi3ti# pUta -- B4Rut | caq | mEq | Aqdhaq4vaqnIyaq ityA$ -- dhaq4vaqnIya#H | 
caq | mEq | Ag3nI$dh4raqmityAg3ni# -- iqdh4raqm | caq | mEq | haqviqrdhA4naqmiti# haviH -- dhA4na$m | caq | mEq | g3RuqhAH | caq ( ) | mEq | sada#3H | caq | mEq | puqrOqDA3SA$H | caq | mEq | paqcaqtAH | caq | mEq | aqvaqB4Ruqtha2 itya#va -- B4Ruqtha2H | caq | mEq | svaqgAq3kAqra iti# svagA3 -- kAqraH | caq | mEq | 15 (66)
(g3RuqhAH ca q -- ShODa#3Sa ca) (A8)

4.7.9.1 - pada3m
aqg3niH | caq | mEq | Gaq4rmaH | caq | mEq | aqrkaH | caq | mEq | sUrya#H | caq | mEq | prAqNa iti# pra -- aqnaH | caq | mEq | aqSvaqmEqdha4 itya#Sva 
-- mEqdha4H | caq | mEq | pRuqthiq2vI | caq | mEq | adi#3tiH | caq | mEq | di3ti#H | caq | mEq | d3yauH | caq | mEq | Sakva#rIH | aq~ggu3la#yaH | di3Sa#H | 
caq | mEq | yaqj~jEna# | kaqlpaqntAqm | Ruk | caq | mEq | sAma# | caq | mEq | stOma#H | caq | mEq | yaju#H | caq | mEq | dIq3kShA ( ) | caq | mEq | 
tapa#H | caq | mEq | RuqtuH | caq | mEq | vraqtam | caq | mEq | aqhOqrAqtrayOqritya#haH -- rAqtrayO$H | vRuqShTyA | b3Ruqhaqd3raqthaq2ntaqrE 
iti# b3Ruhat -- raqthaq2ntaqrE | caq | mEq | yaqj~jEna# | kaqlpEqtAqm | 16 (68) 
(dIq3kShAa -- ShTAda#3Sa ca ) (A9)

4.7.10.1 - pada3m
ga3rBA$4H | caq | mEq | vaqth2sAH | caq | mEq | tryaviqriti# tri -- avi#H | caq | mEq | tryaqvIti# tri -- aqvI | caq | mEq | diq3tyaqvADi3ti# di3tya -- vAT | 
caq | mEq | diq3tyauqhI | caq | mEq | pa~jcA#viqritiq pa~jca# -- aqviqH | caq | mEq | paq~jcAqvIti# pa~jca -- aqvI | caq | mEq | triqvaqth2sa 
iti# tri -- vaqth2saH | caq | mEq | triqvaqth2sEti# tri -- vaqth2sA | caq | mEq | tuqryaqvADi3ti# turya -- vAT | caq | mEq | tuqryauqhI | caq | mEq | 
paqShThaq2vAdi3ti# paShTha2 -- vAt | caq | mEq | paqShThauq2hI | caq | mEq | uqkShA | caq | mEq | vaqSA | caq | mEq | RuqShaqBa4H | 
caq | 17 (50)

4.7.10.2 - pada3m
mEq | vEqhat | caq | mEq | aqnaqD3vAn | caq | mEq | dhEq4nuH | caq | mEq | Ayu#H | yaqj~jEna# | kaqlpaqtAqm | prAqNa iti# pra -- aqnaH | 
yaqj~jEna# | kaqlpaqtAqm | aqpAqna itya#pa -- aqnaH | yaqj~jEna# | kaqlpaqtAqm | vyAqna iti# vi -- aqnaH | yaqj~jEna# | kaqlpaqtAqm | 
cakShu#H | yaqj~jEna# | kaqlpaqtAqm | SrOtra$m | yaqj~jEna# | kaqlpaqtAqm | mana#H | yaqj~jEna# | kaqlpaqtAqm | vAk | yaqj~jEna# | 
kaqlpaqtAqm | AqtmA | yaqj~jEna# | kaqlpaqtAqm | yaqj~jaH | yaqj~jEna# | kaqlpaqtAqm | 18 (40)
(RuqShaqBa4H ca # -- catvAriqmqSacca#) (A10)

4.7.11.1 - pada3m
EkA$ | caq | mEq | tiqsraH | caq | mEq | pa~jca# | caq | mEq | saqpta | caq | mEq | nava# | caq | mEq | EkA#da3Sa | caq | mEq | 
trayO#daq3SEtiq traya#H -- daq3Saq | caq | mEq | pa~jca#daq3SEtiq pa~jca# -- daq3Saq | caq | mEq | saqptadaq3SEti# saqpta -- daq3Saq | 
caq | mEq | nava#daq3SEtiq nava# -- daq3Saq | caq | mEq | Eka#vi(gm)SatiqrityEka# -- viq(gm)qSaqtiqH | caq | mEq | trayO#vi(gm)Satiqtiriq 
traya#H -- viq(gm)qSaqtiqH | caq | mEq | pa~jca#vi(gm)Satiqritiq pa~jca# -- viq(gm)qSaqtiqH | caq | mEq | saqptavi(gm)#Satiqriti# saqpta 
--viq(gm)qSaqtiqH | caq | mEq | nava#vi(gm)Satiqritiq nava# -- viq(gm)qSaqtiqH | caq | mEq | Eka#tri(gm)Saqdi3tyEka# -- triq(gm)qSaqt | 
caq | mEq | traya#stri(gm)Saqdi3tiq traya#H -- triq(gm)qSaqt | caq | 19 (50)

4.7.11.2 - pada3m
mEq | cata#sraH | caq | mEq | aqShTau | caq | mEq | d3vAda#3Sa | caq | mEq | ShODa#3Sa | caq | mEq | viq(gm)qSaqtiH | caq | mEq | catu#rvi(gm)Satiqritiq 
catu#H -- viq(gm)qSaqtiqH | caq | mEq | aqShTAvi(gm)#SatiqrityaqShTA -- viq(gm)qSaqtiqH | caq | mEq | d3vAtri(gm)#Sat | caq | mEq | ShaTtri(gm)#Saqdi3tiq 
ShaT -- triq(gm)qSaqt | caq | mEq | caqtvAqriq(gm)qSat | caq | mEq | catu#ScatvAri(gm)Saqdi3tiq catu#H -- caqtvAqriq(gm)qSaqt | ca | mEq | 
aqShTAca#tvAri(gm)Saqdi3tyaqShTA -- caqtvAqriq(gm)qSaqt | caq | mEq | vAja#H | caq | praqsaqva iti# pra -- saqvaH | caq | aqpiqja 
itya#pi -- jaH | caq | kratu#H | caq | suva#H | caq | mUqrdhA4 | caq | vyaSni#yaq iti# vi -- aSni#yaH ( ) | caq | aqntyAqyaqnaH | caq | antya#H | 
caq | Bauq4vaqnaH | caq | Bu4va#naH | caq | adhi#4patiqrityadhi#4 -- paqtiqH | caq | 20 (61)
(traya#strimSaccaq -- vyaS~ji#yaq -- EkA#da3Sa caq ) (A11)

4.7.12.1 - pada3m
vAja#H | naqH | saqpta | praqdi3Saq iti# pra -- di3Sa#H | cata#sraH | vAq | paqrAqvataq iti# parA -- vata#H | vAja#H | naqH | viSvai$H | dEq3vaiH | 
dha4na#sAtAqvitiq dha4na# -- sAqtauq | iqha | aqvaqtuq | viSvE$ | aqd3ya | maqruta#H | viSvE$ | UqtI | viSvE$ | Baq4vaqntuq | aqg3naya#H | 
sami#d3dhAq4 itiq saM -- iqd3dhAq4H | viSvE$ | naqH | dEq3vAH | ava#sA | Eti# | gaq3maqntuq | viSva$m | aqstuq | d3ravi#Nam | vAja#H | aqsmE iti# | 
vAja#sya | praqsaqvamiti# pra -- saqvam | dEq3vAqH | rathai$2H | yAqtaq | hiqraqNyayai$H | aqg3niH | ind3ra#H | b3Ruhaqspati#H | maqruta#H | 
sOma#pItayaq itiq sOma# -- pIqtaqyEq | vAjE#vAjaq itiq vAjE$ -- vAqjEq | aqvaqtaq | vAqjiqnaqH | naqH | dha4nE#Shu | 21 (50)

4.7.12.2 - pada3m
viqprAqH | aqmRuqtAqH | Ruqtaqj~jAq ityRu#ta -- j~jAqH | aqsya | madh4va#H | piqbaq3taq | mAqda3ya#dh4vam | tRuqptAH | yAqtaq | 
paqthi2Biq4riti# paqthi2 -- Biq4H | dEq3vaqyAnaiqriti# dE3va -- yAnai$H | vAja#H | puqrastA$t | uqta | maqdh4yaqtaH | naqH | vAja#H | dEq3vAn | 
RuqtuBiq4rityRuqtu -- Biq4H | kaqlpaqyAqtiq | vAja#sya | hi | praqsaqva iti# pra -- saqvaH | nanna#mIti | viSvA$H | ASA$H | vAja#patiqritiq vAja# 
-- paqtiqH | Baq4vEqyaqm | paya#H | pRuqthiq2vyAm | paya#H | OSha#dhI4Shu | paya#H | diq3vi | aqntari#kShE | paya#H | dhAq4m | paya#svatIH | 
praqdi3Saq iti# pra -- di3Sa#H | saqntuq | mahya$m | samiti# | mAq | sRuqjAqmiq | paya#sA | G4RuqtEna# | samiti# | mAq | sRuqjAqmiq | 
aqpaH | 22 (50)

4.7.12.3 - pada3m
OSha#dhI4Biq4rityOSha#dhi4 -- Biq4H | saH | aqham | vAja$m | saqnEqyaqm | aqg3nEq | naktOqShAsA$ | sama#naqsEtiq sa -- maqnaqsAq | 
virU#pEq itiq vi -- rUqpEq | dhAq4payE#tEq iti# | SiSu$m | Eka$m | saqmIqcI iti# | d3yAvA$ | kShAma# | ruqkmaH | aqntaH | vIti# | BAq4tiq | dEq3vAH | 
aqg3nim | dhAq4raqyaqnn | d3raqviqNOqdA3 iti# d3raviNaH -- dA3H | saqmuqd3raH | aqsiq | naBa#4svAn | Aqrd3radA#3nuqrityAqrd3ra -- dAq3nuqH | 
SaqMBU4riti# SaM -- BU4H | maqyOqBU4riti# mayaH -- BU4H | aqBI4ti# | mAq | vAqhiq | svAhA$ | mAqruqtaH | aqsiq | maqrutA$m | gaq3NaH | 
SaqMBU4riti# SaM -- BU4H | maqyOqBU4riti# mayaH -- BU4H | aqBI4ti# | mAq | vAqhiq | svAhA$ | aqvaqsyuH | aqsiq | du3va#svAn | SaqMBU4riti# SaM 
-- BU4H | maqyOqBU4riti# mayaH -- BU4H | aqBI4ti# | mAq ( ) | vAqhiq | svAhA$ | 23 (52)
(dha4nE$ -- ShvaqpO -- du3va#svA~jCaq2MBU4rma#yOqBU4raqBi4 mAq -- d3vE ca# ) (A12)

4.7.13.1 - pada3m
aqg3nim | yuqnaqjmiq | Sava#sA | G4RuqtEna# | diq3vyam | suqpaqrNamiti# su -- paqrNam | vaya#sA | b3Ruqhanta$m | tEna# | vaqyam | 
paqtEqmaq | b3raqdh4nasya# | viqShTapa$m | suva#H | ruhA#NAH | adhI4ti# | nAkE$ | uqttaqma ityu#t -- taqmE | iqmau | tEq | paqkShau | aqjarau$ | 
paqtaqtriNa#H | yAB4yA$m | rakShA(gm)#si | aqpaqha(gm)sItya#pa -- ha(gm)si# | aqg3nEq | tAB4yA$m | paqtEqmaq | suqkRutAqmiti# su -- kRutA$m | 
uq | lOqkam | yatra# | RuSha#yaH | praqthaq2maqjA iti# pratha2ma -- jAH | yE | puqrAqNAH | cit | aqsiq | saqmuqd3rayO#niqriti# samuqd3ra -- yOqniqH | 
indu#3H | da3kSha#H | SyEqnaH | RuqtAvEtyRuqtA -- vAq | hira#NyapakShaq itiq hira#Nya -- paqkShaqH | SaqkuqnaH | Buq4raqNyuH | maqhAn | 
saqdha4sthaq2 iti# saqdha4 -- sthEq2 | dh4ruqvaH | 24 (50)

4.7.13.2 - pada3m
Eti# | niSha#ttaq itiq ni -- saqttaqH | nama#H | tEq | aqstuq | mA | mAq | hiq(gm)qsIqH | viSva#sya | mUqrdha4nn | adhI4ti# | tiqShThaq2siq | SriqtaH | 
saqmuqd3rE | tEq | hRuda#3yam | aqntaH | Ayu#H | d3yAvA#pRuthiq2vI itiq d3yAvA$ -- pRuqthiq2vI | Bu4va#nEShu | arpi#tEq iti# | uqd3naH | daq3ttaq | 
uqdaq3dhi4mityu#da3 -- dhi4m | Biq4ntaq | diq3vaH | paqrjanyA$t | aqntari#kShAt | pRuqthiq2vyAH | tata#H | naqH | vRuShTyA$ | aqvaqtaq | diq3vaH | 
mUqrdhA4 | aqsiq | pRuqthiq2vyAH | nABi#4H | Urk | aqpAm | OSha#dhI4nAm | viqSvAyuqriti# viqSva -- AqyuqH | Sarma# | saqprathAq2 iti# sa 
-- prathA$2H | nama#H | paqthE2 | yEna# | RuSha#yaH | tapa#sA | saqtram | 25 (50)

4.7.13.3 - pada3m
Asa#ta | indhA#4nAH | aqg3nim | suva#H | AqBa4ra#ntaq ityA$ -- Ba4ra#ntaH | tasminn# | aqham | nIti# | daq3dhEq4 | nAkE$ | aqg3nim | Eqtam | yam | AqhuH | 
mana#vaH | stIqrNaba#3r.hiShaqmiti# stIqrNa -- baq3r.hiqShaqm | tam | patnI#Bi4H | anviti# | gaq3cCEq2maq | dEq3vAqH | puqtraiH | B4rAtRu#Biq4ritiq 
B4rAtRu# -- Biq4H | uqta | vAq | hira#NyaiH | nAka$m | g3RuqhNAqnAH | suqkRuqtasyEti# su -- kRuqtasya# | lOqkE | tRuqtIyE$ | pRuqShThE2 | adhI4ti# | 
rOqcaqnE | diq3vaH | Eti# | vaqcaH | madh4ya$m | aqruqhaqt | Buq4raqNyuH | aqyam | aqg3niH | satpa#tiqritiq sat -- paqtiqH | cEki#tAnaH | 
pRuqShThE2 | pRuqthiq2vyAH | nihi#taq itiq ni -- hiqtaqH | da3vi#d3yutat | aqdhaq4spaqda3mitya#dha4H -- paqda3m | kRuqNuqtEq | 26 (50)

4.7.13.4 - pada3m
yE | pRuqtaqnyava#H | aqyam | aqg3niH | vIqrata#maq iti# vIqra -- taqmaqH | vaqyOqdhA4 iti# vayaH -- dhA4H | saqhaqsriya#H | dIq3pyaqtAqm | 
apra#yucCaq2nnityapra# -- yuqcCaq2nn | viqB4rAja#mAnaq iti# vi -- B4rAja#mAnaH | saqriqrasya# | madh4yE$ | upa# | prEti# | yAqtaq | diq3vyAni# | 
dhA4ma# | sam | prEti# | cyaqvaqdh4vaqm | anviti# | sam | prEti# | yAqtaq | ag3nE$ | paqtha2H | dEq3vaqyAnAqniti# dEq3va -- yAnAn# | kRuqNuqdh4vaqm | 
aqsminn | saqdha4sthaq2 iti# saqdha4 -- sthEq2 | adhI4ti# | utta#rasmiqnnityut -- taqraqsmiqn | viSvE$ | dEq3vAqH | yaja#mAnaH | caq | sIqdaq3taq | 
yEna# | saqhasra$m | vaha#si | yEna# | aqg3nEq | saqrvaqvEqdaq3samiti# sarva -- vEqdaq3sam | tEna# | iqmam | yaqj~jam | naqH | vaqhaq | 
dEq3vaqyAnaq iti# dE3va -- yAna#H | yaH | 27 (50)

4.7.13.5 - pada3m
uqttaqma ityu#t -- taqmaH | udi3ti# | buq3dh4yaqsvaq | aqg3nEq | pratIti# | jAqg3Ruqhiq | Eqnaqm | iqShTAqpUqrtE itI$ShTA -- pUqrtE | samiti# | 
sRuqjEqthAq2m | aqyam | caq | puna#H | kRuqNvan | tvAq | piqtara$m | yuvA#nam | aqnvAtA(gm)#sIqdi3tya#nu -- AtA(gm)#sIt | tvayi# | tantu$m | 
Eqtam | aqyam | tEq | yOni#H | Ruqtviya#H | yata#H | jAqtaH | arO#cathA2H | tam | jAqnann | aqg3nEq | Eti# | rOqhaq | atha#2 | naqH | vaqrdhaq4yaq | 
raqyim | 28 (37)
(dh4ruqvaH -- saqtram -- kRu#NutEq -- yaH -- saqptatrim#Sacca ) (A13)

4.7.14.1 - pada3m
mama# | aqg3nEq | varca#H | viqhaqvEShviti# vi -- haqvEShu# | aqstuq | vaqyam | tvAq | indhA#4nAH | taqnuva$m | puqShEqmaq | mahya$m | 
naqmaqntAqm | praqdi3Saq iti# praq -- di3Sa#H | cata#sraH | tvayA$ | adh4ya#kShEqNEtyadhi#4 -- aqkShEqNaq | pRuta#nAH | jaqyEqmaq | 
mama# | dEq3vAH | viqhaqva iti# vi -- haqvE | saqntuq | sarvE$ | ind3rA#vantaq itInd3ra# -- vaqntaqH | maqruta#H | viShNu#H | aqg3niH | mama# | 
aqntari#kSham | uqru | gOq3pam | aqstuq | mahya$m | vAta#H | paqvaqtAqm | kAmE$ | aqsmin | mayi# | dEq3vAH | d3ravi#Nam | Eti# | 
yaqjaqntAqm | mayi# | AqSIrityA$ -- SIH | aqstuq | mayi# | dEq3vahU#tiqriti# dEq3va -- hUqtiqH | dai3vyA$ | hOtA#rA | vaqniqShaqntaq | 29 (50)

4.7.14.2 - pada3m
pUrvE$ | ari#ShTAH | syAqmaq | taqnuvA$ | suqvIrAq iti# su -- vIrA$H | mahya$m | yaqjaqntuq | mama# | yAni# | haqvyA | AkU#tiqrityA -- kUqtiqH | 
saqtyA | mana#saH | mEq | aqstuq | Ena#H | mA | nIti# | gAq3m | kaqtaqmat | caqna | aqham | viSvE$ | dEq3vAqsaqH | adhI4ti# | vOqcaqtaq | 
mEq | dE3vI$H | ShaqDuq3rvIqriti# ShaT -- uqrvIqH | uqru | naqH | kRuqNOqtaq | viSvE$ | dEq3vAqsaqH | iqha | vIqraqyaqd3dh4vaqm | mA | 
hAqsmaqhiq | praqjayEti# pra -- jayA$ | mA | taqnUBi#4H | mA | raqdhAq4maq | d3viqShaqtE | sOqmaq | rAqjaqnn | aqg3niH | maqnyum | 
praqtiqnuqda3nniti# prati -- nuqda3nn | puqrastA$t | 30 (50)

4.7.14.3 - pada3m
ada#3b3dha4H | gOq3pA iti# gO3 -- pAH | parIti# | pAqhiq | naqH | tvam | praqtya~jca#H | yaqntuq | niqgu3taq iti# ni -- gu3ta#H | puna#H | tE | aqmA | EqShAqm | 
ciqttam | praqbu3dhE4ti# pra -- bu3dhA$4 | vIti# | nEqSaqt | dhAq4tA | dhAq4tRuqNAm | Bu4va#nasya | yaH | pati#H | dEq3vam | saqviqtAra$m | 
aqBiq4mAqtiqShAhaqmitya#Bi4mAti -- sAha$m | iqmam | yaqj~jam | aqSvinA$ | uqBA4 | b3Ruhaqspati#H | dEq3vAH | pAqntuq | yaja#mAnam | 
nyaqrtthA2di3ti# ni-- aqrtthA2t | uqruqvyacAq ityu#ru -- vyacA$H | naqH | maqhiqShaH | Sarma# | yaq(gm)qsaqt | aqsminn | havE$ | puqruqhUqta 
iti# puru -- hUqtaH | puqruqkShu | saH | naqH | praqjAyaq iti# pra -- jAyai$ | haqryaqSvEti# hari -- aqSvaq | mRuqDaq3yaq | ind3ra# | mA | 31 (50)

4.7.14.4 - pada3m
naqH | rIqriqShaqH | mA | parEti# | dAq3H | yE | naqH | saqpatnA$H | apEti# | tE | Baq4vaqntuq | iqnd3rAqg3niB4yAqmitI$nd3rAqg3ni -- B4yAqm | 
avEti# | bAq3dhAq4maqhEq | tAn | vasa#vaH | ruqd3rAH | Aqdiq3tyAH | uqpaqriqspRuSaqmityu#pari -- spRuSa$m | mAq | uqg3ram | cEttA#ram | 
aqdhiq4rAqjamitya#dhi4 -- rAqjam | aqkraqnn | aqrvA~jca$m | ind3ra$m | aqmuta#H | haqvAqmaqhEq | yaH | gOq3jidi3ti# gO3 -- jit | dhaq4naqjidi3ti# 
dha4na -- jit | aqSvaqjidi3tya#Sva -- jit | yaH | iqmam | naqH | yaqj~jam | viqhaqva iti# vi -- haqvE | juqShaqsvaq | aqsya | kuqrmaqH | 
haqriqvaq iti# hari -- vaqH | mEqdi3na$m | tvAq | 32 (43)
(vaqniqShaqntaq -- puqrastAqn -- mA -- trica#tvArimSacca) (A14)

4.7.15.1 - pada3m
aqg3nEH | maqnvEq | praqthaq2masya# | pracE#tasaq itiq pra -- cEqtaqsaqH | yam | pA~jca#janyaqmitiq pA~jca# -- jaqnyaqm | baq3hava#H | 
saqmiqndha4taq iti# sam -- iqndha4tE$ | viSva#syAm | viqSi | praqviqviqSiqvA(gm)saqmiti# pra -- viqviqSiqvA(gm)sa$m | IqmaqhEq | saH | 
naqH | muq~jcaqtuq | a(gm)ha#saH | yasya# | iqda3m | prAqNadi3ti# pra -- aqnat | niqmiqShadi3ti# ni -- miqShat | yat | Eja#ti | yasya# | jAqtam | 
jana#mAnam | caq | kEva#lam | staumi# | aqg3nim | nAqthiq2taH | jOqhaqvIqmiq | saH | naqH | muq~jcaqtuq | a(gm)ha#saH | ind3ra#sya | 
maqnyEq | praqthaq2masya# | pracE#tasaq itiq pra -- cEqtaqsaqH | vRuqtraqG4na iti# vRutra -- G4naH | stOmA$H | upEti# | mAm | uqpAguq3rityu#pa 
-- Agu#3H | yaH | dAq3SuSha#H | suqkRutaq iti# su -- kRuta#H | hava$m | upEti# | ga3ntA$ | 33 (50)

4.7.15.2 - pada3m
saH | naqH | muq~jcaqtuq | a(gm)ha#saH | yaH | saqMg3rAqmamiti# sam -- g3rAqmam | naya#ti | samiti# | vaqSI | yuqdhE4 | yaH | puqShTAni# | 
saq(gm)qsRuqjatIti# saM -- sRuqjati# | traqyANi# | staumi# | ind3ra$m | nAqthiq2taH | jOqhaqvIqmiq | saH | naqH | muq~jcaqtuq | a(gm)ha#saH | 
maqnvE | vAqm | miqtrAqvaqruqNEti# mitrA -- vaqruqNAq | tasya# | viqttaqm | satyau#jaqsEtiq satya# -- OqjaqsAq | d3Ruq(gm)qhaqNAq | 
yam | nuqdE3thEq2 iti# | yA | rAjA#nam | saqrathaq2miti# sa -- ratha$2m | yAqtha2H | uqg3rAq | tA | naqH | muq~jcaqtaqm | Aga#3saH | yaH | vAqm | 
ratha#2H | Ruqjura#SmiqrityRuqju -- raqSmiqH | saqtyadhaq4rmEti# saqtya -- dhaq4rmAq | mithu#2 | 
ca#rantam | uqpaqyAtItyu#pa -- yAti# | dUq3Shayann# | staumi# | 34 (50)

4.7.15.3 - pada3m
miqtrAvaruqNEti# miqtrA -- varu#NA | nAqthiq2taH | jOqhaqvIqmiq | tau | naqH | muq~jcaqtaqm | Aga#3saH | vAqyOH | saqviqtuH | viqda3thA#2ni | 
maqnmaqhEq | yau | Aqtmaqnvadi3tyA$tmann -- vat | biq3B4RuqtaH | yau | caq | rakSha#taH | yau | viSva#sya | paqriqBU4 iti# pari -- BU4H | 
baq3BUq4vatu#H | tau | naqH | muq~jcaqtaqm | Aga#3saH | upEti# | SrEShThA$2H | naqH | AqSiShaq ityA$ -- SiSha#H | dEq3vayO$H | dha4rmE$ | 
aqsthiq2raqnn | staumi# | vAqyum | saqviqtAra$m | nAqthiq2taH | jOqhaqvIqmiq | tau | naqH | muq~jcaqtaqm | Aga#3saH | raqthI2ta#mAqviti# 
raqthI2 -- taqmauq | raqthIq2nAm | aqhvEq | UqtayE$ | SuBa$4M | ga3mi#ShThau2 | suqyamE#Biq4riti# su -- yamE#Bi4H | aSvai$H | yayO$H | 35 (50)

4.7.15.4 - pada3m
vAqm | dEq3vauq | dEq3vEShu# | ani#Sitaqmityani# -- Siqtaqm | Oja#H | tau | naqH | muq~jcaqtaqm | Aga#3saH | yat | ayA#tam | vaqhaqtum | 
sUqryAyA$H | triqcaqkrENEti# tri -- caqkrENa# | saq(gm)qsadaq3miti# sam -- sada$3m | iqcCa2mA#nau | staumi# | dEq3vau | aqSvinau$ | nAqthiq2taH |
jOqhaqvIqmiq | tau | naqH | muq~jcaqtaqm | Aga#3saH | maqrutA$m | maqnvEq | adhI4ti# | naqH | b3ruqvaqntuq | prEti# | iqmAm | vAca$m | 
viSvA$m | aqvaqntuq | viSvE$ | AqSUn | huqvEq | suqyamAqniti# su -- yamAn# | UqtayE$ | tE | naqH | muq~jcaqntuq | Ena#saH | tiqg3mam | 
Ayu#dha4m | vIqDiq3tam | saha#svat | diq3vyam | Sard3dha#4H | 36 (50)

4.7.15.5 - pada3m
pRuta#nAsu | jiqShNu | staumi# | dEq3vAn | maqruta#H | nAqthiq2taH | jOqhaqvIqmiq | tE | naqH | muq~jcaqntuq | Ena#saH | dEq3vAnA$m | 
maqnvEq | adhI4ti# | naqH | b3ruqvaqntuq | prEti# | iqmAm | vAca$m | viSvA$m | aqvaqntuq | viSvE$ | AqSUn | huqvEq | suqyamAqniti# su -- yamAn# | UqtayE$ | tE | naqH | muq~jcaqntuq | Ena#saH | yat | iqda3m | mAq | aqBiq4SOcaqtItya#Bi4 -- SOca#ti | pauru#ShEyENa | dai4vyE#na | 
staumi# | viSvAn# | dEq3vAn | nAqthiq2taH | jOqhaqvIqmiq | tE | naqH | muq~jcaqntuq | Ena#saH | anviti# | naqH | aqd3ya | anu#matiqriyanu# -- maqtiqH | anviti# | 37 (50)

4.7.15.6 - pada3m
it | aqnuqmaqtaq itya#nu -- maqtEq | tvam | vaiqSvAqnaqraH | naqH | UqtyA | pRuqShTaH | diq3vi | yE iti# | apra#thE2tAm | ami#tEBi4H | 
OjO#Biq4rityOja#H -- Biq4H | yE iti# | praqtiqShThE2 iti# prati -- sthE2 | aBa#4vatAm | vasU#nAm | staumi# | d3yAvA#pRuthiq2vI itiq d3yAvA$ -- pRuqthiq2vI | 
nAqthiq2taH | jOqhaqvIqmiq | tE iti# | naqH | muq~jcaqtaqm | a(gm)ha#saH | urvIq iti# | rOqdaq3sIq iti# | vari#vaH | kRuqNOqtaqm | kShEtra#sya | 
paqtnIq iti# | adhI4ti# | naqH | b3rUqyAqtaqm | staumi# | d3yAvA#pRuthiq2vI itiq d3yAvA$ -- pRuqthiq2vI | nAqthiq2taH | jOqhaqvIqmiq | tE iti# | naqH | 
muq~jcaqtaqm | a(gm)ha#saH | yat | tEq | vaqyam | puqruqShaqtrEti# puruSha -- trA | yaqviqShThaq2 | avi#d3vA(gm)saH | caqkRuqma | kat | 
caqna | 38 (50)

4.7.15.7 - pada3m
Aga#3H | kRuqdhI4 | sviti# | aqsmAn | adi#3tEH | anA#gA3H | vIti# | EnA(gm)#si | SiqSraqthaq2H | viShva#k | aqg3nEq | yathA$2 | haq | tat | vaqsaqvaqH | 
gauq3rya$m | ciqt | paqdi3 | siqtAm | amu#~jcata | yaqjaqtrAqH | EqvA | tvam | aqsmat | prEti# | muq~jcaq | vIti# | a(gm)ha#H | prEti# | aqtAqriq | 
aqg3nEq | praqtaqrAmiti# pra -- taqrAm | naqH | Ayu#H | 39 (34) 
(ga3ntA# -- dUq3Shayaqnth2 staumiq -- yayOqH -- Sard3dhO4a -- nu#matiqranu# -- caqna -- catu#strimSacca) (A15)


|| | hari#H | OM | ||
|| | kRuShNa yajurvEdI3ya taittirIya saMhitAyAM pada3 pAThE2 caturtha2kANDE3 saptamaH praSnaH samAptaH ||

|| iti caturtha2M kANDaM ||
---------------------------------------------------------------------------------------------------------------------------------------------
