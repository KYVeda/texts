taittirIya brAhmaNe tRutIyAShTake saptama prapAThakaH
|| haqriqH oM ||

|| acCidraM ||


T.B.3.7.1.1 
sarvAqn. vA eqSho$&gnau kAmAqn prave#Sayati | yo$ &gnIna#nvAqdhAya# vraqtamuqpaiti# | sa yadani#ShTvA prayAqyAt | akA#maprItA enaqM kAmAq nAnuq prayA#yuH | aqteqjA a#vIqrya#H syAt | sa ju#huyAt | tuByaqM tA a#~ggirastama | viSvA$H sukShiqtayaqH pRutha#k | 
agneq kAmA#ya yemiraq iti# | kAmA#neqvAsmi#n dadhAti || 1 ||

T.B.3.7.1.2 
kAma#prItA enaqM kAmAq anuqprayA$nti | teqjaqsvI vIqryA#vAn Bavati |
saMta#tiqrvA eqShA yaqj~jasya# | yo$ &gnIna#nvAqdhAya# vraqtamuqpaiti# | 
sa yaduqdvAya#ti | vicChi#ttireqvAsyaq sA | 
taM prA~jca#muqddhRutya# | manaqsopa#tiShTheta | 
manoq vai praqjApa#tiH | prAqjAqpaqtyo yaqj~jaH || 2 ||

T.B.3.7.1.3 
mana#saiqva yaqj~ja(gm) saMta#noti | BUrityA#ha | BUqto vai praqjApa#tiH | 
BUti#meqvopai#ti | vi vA eqSha i#ndriqyeNa# vIqrye#Narddhyate | 
yasyA-hi#tAgne-raqgnira#paqkShAya#ti | yAvaqcChamya#yA praqvidhye$t | 
yadiq tAva#dapaqkShAye$t | ta(gm) saMBa#ret | iqdaM ta eka#M paqra u#taq eka$M || 3 ||

T.B.3.7.1.4 
tRuqtIye#naq jyoti#ShAq saM~Mvi#Sasva | saMq~MveSa#nastaqnuvaiq cAru#redhi | 
priqye deqvAnA$M paraqme jaqnitraq iti# | brahma#Naiqvainaq(gm)q saMBa#rati | 
saiva tataqH prAya#ScittiH | yadi# parastaqrAma#paqkShAye$t | 
aqnuq praqyAyAva#syet | so eqva tataqH prAya#ScittiH | 
oSha#dhIqrvA  eqtasya# paqSUn payaqH pravi#Sati | 
yasya# haqviShe# vaqthsA aqpAkRu#tAq dhaya#nti || 4 || 

T.B.3.7.1.5 
tAn. yadduqhyAt | yAqtayA$mnA haqviShA# yajeta | yanna duqhyAt | 
yaqj~jaqpaqruraqntari#yAt | vAqyaqvyA$M ~MyavAqgUM nirva#pet | 
vAqyurvai paya#saH pradApayiqtA | sa eqvAsmaiq payaqH pradA#payati | 
payoq vA oSha#dhayaH | payaqH paya#H | paya#saiqvAsmaiq payo&va#rundhe || 5 || 

T.B.3.7.1.6 
athotta#rasmai haqviShe# vaqthsAnaqpA ku#ryAt | saiva tataqH prAya#ScittiH | 
aqnyaqtaqrAn. vA eqSha deqvAn BA#gaqdheye#naq vya#rdhayati | 
ye yaja#mAnasya sAqyaM gRuqhamAqgacCha#nti | 
yasya# sAyaM duqgdha(gm) haqvirArti#mAqrcChati# |
indrA#ya vrIqhInniqruvyopa#vaset | payoq vA oSha#dhayaH | 
paya# eqvAraBya# gRuhIqtvopa#vasati | yatprAqtaH syAt | tacChRuqtaM ku#ryAt || 6 || 

T.B.3.7.1.7 
atheta#ra aiqndraH pu#roqDASa#H syAt | iqndriqye eqvAsmai# saqmIcI# dadhAti | 
payoq vA oSha#dhayaH | payaqH paya#H | paya#saiqvAsmaiq payo&va#rundhe | 
athotta#rasmai haqviShe# vaqthsAnaqpA ku#ryAt | saiva tataqH prAya#ScittiH | 
uqBayAqnq. vA eqSha deqvAn BA#gaqdheye#naq vya#rdhayati | 
ye yaja#mAnasya sAqyaM ca# prAqtaSca# gRuqhamAqgacCha#nti |
yasyoq Baya(gm)# haqvirArtti#mAqrcCati# || 7 || 

T.B.3.7.1.8 
aiqndraM pa~jca#SarAvamodaqnaM nirva#pet | aqgniM deqvatA#nAM prathaqmaM ~Mya#jet | 
aqgnimu#KA eqva deqvatA$H prINAti | aqgniM ~MvA anvaqnyA deqvatA$H | 
indraqmanvaqnyAH | tA eqvoBayI$H prINAti | payoq vA oSha#dhayaH | 
payaqH paya#H | paya#saiqvAsmaiq payo&va#rundhe | 
athotta#rasmai haqviShe# vaqthsAnaqpA ku#ryAt || 8 ||

T.B.3.7.1.9 
saiva tataqH prAya#ScittiH | aqrdho vA eqtasya# yaqj~jasya# mIyate | 
yasyaq vratye&haqn patnya#nAlamBuqkA Bava#ti | tAma#paqrudhya# yajeta | 
sarve#Naiqva yaqj~jena# yajate | tAmiqShTvopa#hvayeta | amUqhama#smi | 
sA tvaM | dyauraqhaM | pRuqthiqvI tvaM | sAmAqhaM | RuktvaM | 
tAvehiq saMBa#vAva | saqha reto# dadhAvahai | puq(gm)qse puqtrAyaq vetta#vai | 
rAqyaspoShA#ya suprajAqstvAya# suqvIryAqyeti# | aqrdha eqvainAqmupa#hvayate | 
saiva tataqH prAya#ScittiH || 9 ||

T.B.3.7.2.1 
yadviShSha#NNena juhuqyAt | apra#jA apaqSuryaja#mAnaH syAt | yadanA#yatane niqnaye$t | 
aqnAqyaqtaq-nassyA$t | prAqjAqpaqtyayaqrcA va#lmIkavaqpAyAqmava#nayet | 
prAqjAqpaqtyo vai vaqlmIka#H | yaqj~jaH praqjApa#tiH | praqjApa#tAveqva yaqj~jaM prati#ShThApayati | 
BUrityA#ha | BUqto vai praqjApa#tiH || 10

T.B.3.7.2.2 
BUti#meqvopai#ti | tat kRuqtvA | aqnyAM duqgdhvA puna#r.hotaqvya$M | 
saiva tataqH prAya#ScittiH | yatkIqTAva#pannena juhuqyAt | 
apra#jA apaqSu-ryaja#mAnaH syAt | yadanA#yatane niqnaye$t | aqnAqyaqtaq-nassyAt | 
maqdhyaqmena# paqrNena# dyAvApRuthiqvya#yaqrcA&nta#H pariqdhi nina#yet | 
dyAvA# pRuthiqvyo-reqvainaqt-prati#ShThApayati ||  11

T.B.3.7.2.3 
tatkRuqtvA | aqnyAM duqgdhvA puna#r.hotaqvya$M | 
saiva tataqH prAya#ScittiH | yadava#vRuShTena juhuqyAt | 
apa#rUpa-masyAqtma-~jjA#yeta | kiqlAso# vAq syAda#r.Saqso vA$ | 
yat pratyeqyAt | yaqj~jaM ~MvicChi#ndyAt | sa ju#huyAt | 
miqtro janA$n kalpayati prajAqnan || 12

T.B.3.7.2.4 
miqtro dA#dhAra pRuthiqvImuqta dyAM | miqtraH kRuqShTIra-ni#miShAq &Bica#ShTe | 
saqtyAya# haqvyaM GRuqtava#jjuhoqteti# | miqtreNaiqvaina#t kalpayati | 
tatkRuqtvA | aqnyAM duqgdhvA puna#r.hotaqvya$M | saiva tataqH prAya#ScittiH | 
yat pUrva#syAqmAhu#tyA(gm) huqtAyAq-muttaqrA&&hu#tiHq skande$t | 
dviqpAdBi#H paqSuBiq-ryaja#mAnoq vy-Ru#ddhyeta | 
yadutta#rayAq &Biju#huqyAt || 13

T.B.3.7.2.5 
catu#ShpAdBiH paqSuBiq-ryaja#mAnoq vy-Ru#ddhyeta | 
yatraq vettha# vanaspate deqvAnAqM guhyAq nAmA#ni | 
tatra# haqvyAni# gAmaqyeti# vAnaspaqtyayaqrcA saqmidha#mAqdhAya# | 
tUqShNImeqva puna#-rjuhuyAt | 
vanaqspati#naiqva yaqj~jasyArtAqM cAnA$rtAqM cAhu#tIq vidA#dhAra | 
tatkRuqtvA | aqnyAM duqgdhvA puna#r.hotaqvya$M | 
saiva tataqH prAya#ScittiH | yatpuqrA pra#yAqjeByaqH prA~gagA#raqH skande$t | 
aqdhvaqryave# caq yaja#mAnAyaq cAka(gg)# syAt || 14

T.B.3.7.2.6 
yad da#kShiqNA | braqhmaNe# caq yaja#mAnAyaq cAka(gg)# syAt | 
yat praqtyak | hotre# caq patni#yai caq yaja#mAnAyaq cAka(gg)# syAt | 
yaduda~g# | aqgnIdhe# ca paqSuBya#Scaq yaja#mAnAyaq cAka(gg)# syAt | | 
yada#Bi juhuqyAt | ruqdro$&sya paqSUn GAtu#kaH syAt | 
yannABi# juhuqyAt | aSA$ntaHq prahri#yeta || 15

T.B.3.7.2.7 
sruqvasyaq budhne#nABiq nida#dhyAt | mA ta#moq mA yaqj~jasta#maqnmA yaja#mAnastamat | 
nama#ste astvAyaqte | namo# rudra parAyaqte | namoq yatra# niqShIda#si | 
aqmuM mA hi(gm)#sIraqmuM mA hi(gm)#sIqritiq yenaq skande$t | taM praha#ret | 
saqhasra#SRu~ggo vRuShaqBo jAqtave#dAH | stoma#pRuShTho GRuqtavA$n thsuqpratI#kaH | 
mA no# hAsInmetthiqto nettvAq jahA#ma | goqpoqShaM no# vIrapoqShaM ca# yaqcCheti# | 
brahma#NaiqvainaqM praha#rati | saiva tataqH prAya#ScittiH || 16

T.B.3.7.3.1 
vi vA eqSha i#ndriqyeNa# vIqrye#Narddhyate | yasyA-hi#tAgne-raqgni-rmaqthyamA#noq na jAya#te | 
yatrAqnyaM paSye$t | tata# AqhRutya# hotaqvya$M | aqgnAveqvAsyA$gnihoqtra(gm) huqtaM Ba#vati | 
yadyaqnyaM na viqndet | aqjAyA(gm)# hotaqvya$M | AqgneqyI vA eqShA | 
yadaqjA | aqgnAveqvAsyA$-gnihoqtra(gm) huqtaM Ba#vati || 17

T.B.3.7.3.2
aqjasyaq tu nAS~jI#yAt | yadaqjasyA$S~jIqyAt | yAmeqvAgnAvAhu#tiM juhuqyAt | 
tAma#dyAt | tasmA#daqjasyaq nASya$M | yadyaqjAM na viqndet | 
brAqhmaqNasyaq dakShi#Neq haste# hotaqvya$M | eqSha vA aqgni rvai$SvAnaqraH | yadbrA$hmaqNaH | 
aqgnAveqvAsyA$gnihoqtra(gm) huqtaM Ba#vati || 18

T.B.3.7.3.3 
brAqhmaqNaM tu va#saqtyai# nApa#rundhyAt | yadbrA#hmaqNaM ~Mva#saqtyA a#paruqndhyAt | 
yasmi#nneqvAgnAvAhu#tiM juhuqyAt | taM BA#gaqdheye#naq vya#rdhayet | 
tasmA$d brAhmaqNo va#saqtyai# nApaqrudhya#H | yadi# brAhmaqNaM na viqndet | 
daqrBaqstaqMbe ho#taqvya$M | aqgniqvAn. vai da#rBastaqMbaH | 
aqgnAveqvAsyA$gnihoqtra(gm) huqtaM Ba#vati | daqrBA(gg)stu nAdhyA#sIta ||19|| 

T.B.3.7.3.4 
yaddaqrBAnaqdhyAsI#ta | yAmeqvAgnAvAhu#tiM juhuqyAt | tAmadhyA#sIta | 
tasmA$d daqrBA nAdhyA#sitaqvyA$H | yadi# daqrBAnna viqndet | 
aqPsu ho#taqvya$M | Apoq vai sarvA# deqvatA#H | 
deqvatA$sveq vAsyA$gnihoqtra(gm) huqtaM Ba#vati | 
Apaqstu na pari#cakShIta | yadApa#H pariqcakShI#ta || 20

T.B.3.7.3.5 
yA meqvAPsvAhu#tiM juhuqyAt | tAM pari#cakShIta | tasmAqdApoq na pa#riqcakShyA$H | 
medhyA# caq vA eqtasyA#meqdhyA ca# taqnuvauq sa(gm)sRu#jyete | 
yasyAhi#tAgne-raqnyairaqgniBi#-raqgnaya#H sa(gm)sRuqjyante$ | 
aqgnayeq vivi#caye puroqDASa#maqShTAka#pAlaqM nirva#pet | 
medhyA$M caiqvAsyA#meqdhyAM ca# taqnuvauq vyAva#rtayati | 
aqgnaye$ vraqtapa#taye puroqDASa#-maqShTAka#pAlaqM nirva#pet | 
aqgnimeqva vraqtapa#tiq(gg)q svena# BAgaqdheyeqnopa#dhAvati | 
sa eqvaina#M ~MvraqtamAla#MBayati || 21

T.B.3.7.3.6 
garBaq(gg)q srava#ntamagaqdama#kaH | aqgnirindraqstvaShTAq bRuhaqspati#H | 
pRuqthiqvyA-mava#cuScotaiqtat | nABiprApno#tiq nir.Ru#tiM parAqcaiH | 
retoq vA eqtadvAji#naqmAhi#tAgneH | yada#gnihoqtraM | tadyathsrave$t | 
reto$&syaq vAji#na(gg) sravet | garBaq(gg)q srava#ntamagaqdama#kaqrityA#ha | 
reta# eqvAsmiqn. vAji#naM dadhAti || 22

T.B.3.7.3.7 
aqgnirityA#ha | aqgnirvai re#toqdhAH | reta# eqva tadda#dhAti | indraq ityA#ha | 
iqndriqyameqvAsmi#n-dadhAti | tvaShTetyA#ha | 
tvaShTAq vai pa#SUqnAM mi#thuqnAnA(gm)# rUpaqkRut | 
rUqpameqva paqSuShu# dadhAti | bRuhaqspatiqrityA#ha | 
brahmaq vai deqvAnAqM bRuhaqspati#H | brahma#NaiqvAsmai$ praqjAH praja#nayati | 
pRuqthiqvyA-mava#cuScotaiqta-dityA#ha | aqsyA-meqvainaqt prati#ShThApayati | 
nABi prApno#tiq nir.Ru#tiM parAqcairityA#ha | rakSha#sAqma pa#hatyai || 23

T.B.3.7.4.1 
yAH puqrastA$t praqsrava#nti | uqpari#ShTAth saqrvata#Scaq yAH | tABI# raqSmipa#vitrABiH | 
SraqddhAM ~Myaqj~jamAra#Be | devA# gAtuvidaH | gAqtuM ~Myaqj~jAya# vindata | 
mana#saqspati#nA deqvena# | vAtA$d yaqj~jaH prayu#jyatAM | tRuqtIya#syai diqvaH | 
gAqyaqtriqyA somaq ABRu#taH || 24

T.B.3.7.4.2 
soqmaqpIqthAyaq saMna#yituM | vaka#laq-manta#raqmAda#de | Apo# devIH SuqddhAH stha# | 
iqmA pAtrA#Ni Sundhata | uqpAqtaq~gkyA#ya deqvAnA$M | paqrNaqvaqlkamuqta Su#ndhata | 
payo# gRuqheShuq payo# aGniqyAsu# | payo# vaqthseShuq payaq indrA#ya haqviShe$ dhriyasva |
 gAqyaqtrI pa#rNavaqlkena# | payaH soma#M karotviqmaM || 25

T.B.3.7.4.3 
aqgniM gRu#hNAmi suqrathaqM ~Myo ma#yoqBUH | 
ya uqdyanta#mAqroha#tiq sUryaqmahne$ | AqdiqtyaM jyoti#ShAqM jyoti#ruttaqmaM | 
Svo yaqj~jAya# ramatAM deqvatA$ByaH | vasU$n ruqdrAnA#diqtyAn | 
indre#Na saqha deqvatA$H | tAH pUrvaqH pari#gRuhNAmi | 
sva Aqyata#ne manIqShayA$ | iqmAmUrja#M pa~jcadaqSIM ~Mye pravi#ShTAH | 
tAndeqvAn pari#gRuhNAmiq pUrva#H  || 26

T.B.3.7.4.4 
aqgnir. ha#vyaqvADiqha tAnAva#hatu | pauqrNaqmAqsa(gm) haqviriqdame#ShAqM mayi# | 
AqmAqvAqsya(gm)# haqviriqdame#ShAqM mayi# | aqntaqrA&gnI paqSava#H | 
deqvaqsaq(gm)q sadaqmAga#man | tAn pUrvaqH pari#gRuhNAmi | sva Aqyata#ne manIqShayA$ | 
iqha praqjA viqSvarU#pA ramantAM | 
aqgniM gRuqhapa#timaqBi saqM~MvasA#nAH | tAH pUrvaqH pari#gRuhNAmi || 27

T.B.3.7.4.5 
sva Aqyata#ne manIqShayA$ | iqha paqSavo# viqSvarU#pA ramantAM | 
aqgniM gRuqhapa#timaqBi saqM~MvasA#nAH | tAn pUrvaqH pari#gRuhNAmi | 
sva Aqyata#ne manIqShayA$ | aqyaM pi#tRuqNAmaqgniH | avA$DDhaqvyA piqtRuByaq A | taM pUrvaqH pari#gRuhNAmi | avi#ShaM naH piqtuM ka#rat | 
aja#sraqM tvA(gm) sa#BApAqlAH || 28

T.B.3.7.4.6 
viqjaqyaBA#gaq(gm)q  sami#ndhatAM | agne# dIqdAya# me saBya | 
viji#tyai Saqrada#H SaqtaM | anna#mAvasaqthIya$M | aqBiha#rANi Saqrada#H SaqtaM | 
Aqvaqsaqthe SriyaqM mantra$M | ahi#rbuqdhniyoq niya#cChatu | 
iqdamaqhamaqgnijye$ShTheByaH | 
vasu#Byo yaqj~jaM prabra#vImi | iqdamaqhamindra#jyeShTheByaH || 29

T.B.3.7.4.7 
ruqdreByo# yaqj~jaM prabra#vImi | iqdamaqhaM ~Mvaru#NajyeShTheByaH | 
AqdiqtyeByo# yaqj~jaM prabra#vImi | paya#svatIqroSha#dhayaH | 
paya#svadvIqrudhAqM paya#H | aqpAM paya#soq yatpaya#H | 
tenaq mAmi#ndraq sa(gm) sRu#ja | agne$ vratapate vraqtaM ca#riShyAmi | 
tacCha#keyaqM tanme# rAdhyatAM | vAyo$ vratapataq Adi#tya vratapate || 30

T.B.3.7.4.8 
vraqtAnA$M ~Mvratapate vraqtaM ca#riShyAmi | tacCha#keyaqM tanme# rAdhyatAM | 
iqmAM prAcIqmudI#cIM | iShaqmUrja#maqBi sa(gg)skRu#tAM | 
baqhuqpaqrNAmaSu#ShkAgrAM | harA#mi paSuqpAmaqhaM | 
yatkRuShNo# rUqpaM kRuqtvA | prAvi#SaqstvaM ~MvanaqspatIn# | 
tataqstvAme#-kavi(gm)SatiqdhA | saMBa#rAmi susaMqBRutA$ || 31

T.B.3.7.4.9 
trIn pa#riqdhI(gg)stiqsraH saqmidha#H | yaqj~jAyu#ranu saMcaqrAn | 
uqpaqveqShaM mekSha#NaqM dhRuShTi$M | saMBa#rAmi susaqMBRutA$ | 
yA jAqtA oSha#dhayaH | deqveBya# striyuqgaM puqrA | tAsAqM parva# rAdhyAsaM | 
paqriqstaqramAqharan# | aqpAM medhya#M ~Myaqj~jiya$M | 
sade#va(gm) Siqvama#stu me ||  32

T.B.3.7.4.10 
AqcCheqttA voq mA ri#ShaM | jIvA#ni Saqrada#H SaqtaM | apa#rimitAnAqM pari#mitAH | 
saMna#hye sukRuqtAyaq kaM | enoq mA nigA$M kataqmaccaqnAhaM | 
puna#ruqtthAya# bahuqlA Ba#vantu | saqkRuqdAqcChiqnnaM baqr.hirUrNA#mRudu | 
syoqnaM piqtRuBya#stvA BarAmyaqhaM | aqsmin thsI#dantu me piqtara#H soqmyAH | 
piqtAqmaqhAH prapi#tAmahAScAnuqgaiH saqha || 33

T.B.3.7.4.11 
triqvRut pa#lAqSe daqrBaH | iyA$n prAdeqSa sa#MmitaH | yaqj~je paqvitraqM potRu#tamaM | 
payo# haqvyaM ka#rotu me | iqmau prA#NApAqnau | yaqj~jasyA~ggA#ni sarvaqSaH | 
AqpyAqyaya#ntauq saMca#ratAM | paqvitre# havyaqSodha#ne | paqvitre$ stho vaiShNaqvI | 
vAqyurvAqM mana#sA punAtu || 34

T.B.3.7.4.12 
aqyaM prAqNaScA#pAqnaSca# | yaja#mAnaq-mapi#gacChatAM | yaqj~je hyaBU#tAqM potA#rau | 
paqvitre# havyaqSodha#ne | tvayAq vedi#M ~MvividuH pRuthiqvIM | 
tvayA# yaqj~jo jA#yate viSvaqdAni#H | acChi#draM ~Myaqj~jamanve#Shi viqdvAn | tvayAq hotAq saMta#notyardhamAqsAn | 
traqyaqstriq(gm)qSo#&siq tantU#nAM | paqvitre#Na saqhAga#hi || 35

T.B.3.7.4.13 
Siqveya(gm) rajju#raBiqdhAnI$ | aqGniqyAmupa#sevatAM | apra#sra(gm)sAya yaqj~jasya# | 
uqKe upa#dadhAmyaqhaM | paqSuBiqH saMnI#taM biBRutAM | indrA#ya SRuqtaM dadhi# | 
uqpaqveqSho#&si yaqj~jAya# | tvAM pa#riveqShama#dhArayan | 
indrA#ya haqviH kRuqNvanta#H | SiqvaH Saqgmo Ba#vAsi naH || 36

T.B.3.7.4.14 
amRu#nmayaM devapAqtraM | yaqj~jasyAyu#Shiq prayu#jyatAM | tiqraqH paqviqtramati# nItAH | 
Apo# dhArayaq mA&ti#guH | deqvena# saviqtrotpU#tAH | vasoqH sUrya#sya raqSmiBi#H | 
gAM do#hapaviqtre rajju$M | sarvAq pAtrA#Ni Sundhata | eqtA Aca#rantiq madhu#maqdduhA#nAH | 
praqjAva#tIryaqSaso# viqSvarU#pAH || 37

T.B.3.7.4.15 
baqhvI rBava#ntIqrupaq jAya#mAnAH | ihaq vaq indro# ramayatu gAvaH | pUqShA stha# | 
aqyaqkShmA va#H praqjayAq sa(gm)sRu#jAmi | rAqyaspoShe#Na bahuqlA Bava#ntIH | 
UrjaqM payaqH pinva#mAnA GRuqtaM ca# | jIqvo jIva#ntIqrupa# vaH sadeyaM | 
dyauSceqmaM ~Myaqj~jaM pRu#thiqvI caq saMdu#hAtAM | 
dhAqtA some#na saqha vAte#na vAqyuH | yaja#mAnAyaq dravi#NaM dadhAtu || 38 

T.B.3.7.4.16 
uthsa#M duhanti kaqlaSaqM catu#rbilaM | iDA$M deqvIM madhu#matI(gm) suvaqrvida$M | 
tadi#ndrAqgnI ji#nvata(gm) sUqnRutA#vat | tad yaja#mAnama-mRutaqtve da#dhAtu | 
kAma#dhukShaqH praNo$ brUhi | indrA#ya haqviri#ndriqyaM | 
aqmUM ~MyasyA$M deqvAnA$M | maqnuqShyA#NAqM payo# hiqtaM | 
baqhu duqgdhIndrA#ya deqveBya#H | haqvya-mApyA#yatAqM puna#H || 39

T.B.3.7.4.17 
vaqthseByo# manuqShye$ByaH | puqnaqrdoqhAya# kalpatAM | yaqj~jasyaq saMta#tirasi | 
yaqj~jasya# tvAq saMta#tiqmanuq saMta#nomi | ada#stamasiq viShNa#ve tvA | 
yaqj~jAyApi# dadhAmyaqhaM | aqdBirari#ktenaq pAtre#Na | yAH pUqtAH pa#riqSera#te | 
aqyaM payaqH soma#M kRuqtvA | svAM ~Myoniqmapi#-gacChatu || 40

T.B.3.7.4.18 
paqrNaqvaqlkaH paqvitra$M | sauqmyaH somAqddhi nirmi#taH | iqmau paqrNaM ca# daqrBaM ca# | 
deqvAnA(gm)# havyaqSodha#nau | prAqtaqrveqShAya# gopAya | 
viShNo# haqvya(gm) hi rakSha#si | uqBAvaqgnI u#pastRuNaqte | deqvatAq upa#vasantu me | 
aqhaM grAqmyAnupa# vasAmi | mahyaqM gopa#taye paqSUn || 41

T.B.3.7.5.1 
devA# deqveShuq parA$kramadhvaM | pratha#mA dviqtIye#Shu | dvitI#yAstRuqtIye#Shu | 
trire#kAdaSA iqha mA#&vata | iqda(gm) Sa#keyaqM ~MyadiqdaM kaqromi# | 
AqtmA ka#rotvAqtmane$ | iqdaM ka#riShye BeShaqjaM | iqdaM me# viSvaBeShajA | 
aSvi#nAq prAva#taM ~MyuqvaM | iqdamaqha(gm) senA#yA aqBItva#ryai || 42

T.B.3.7.5.2 
muKaqmapo#hAmi | sUrya# jyotiq rviBA#hi | maqhaqta i#ndriqyAya# | 
ApyA#yatAM GRuqtayo#niH | aqgnir. haqvyA&nu#manyatAM | Kama#~gkShvaq tvaca#ma~gkShva |
suqrUqpaM tvA# vasuqvida$M | paqSUqnAM teja#sA | aqgnayeq juShTa#maqBiGA#rayAmi | 
syoqnaM teq sada#naM karomi || 43

T.B.3.7.5.3 
GRuqtasyaq dhAra#yA suqSeva#M kalpayAmi | tasmi$n thsIdAqmRuteq prati#tiShTha | 
vrIqhIqNAM me#dha sumanaqsyamA#naH | AqrdraH pra#thasnuqr Buva#nasya goqpAH | 
SRuqta uthsnA#ti janiqtA ma#tIqnAM | yasta# AqtmA paqSuShuq pravi#ShTaH | 
deqvAnA$M ~MviqShThAmanuq yo vi#taqsthe | 
AqtmaqnvAn thso#ma GRuqtavAqn. hi BUqtvA | 
deqvAn ga#cChaq suva#rvindaq yaja#mAnAyaq mahya$M | 
irAq BUti#H pRuthiqvyai rasoq motkra#mIt || 44

T.B.3.7.5.4 
devA$H pitaraqH pita#ro devAH | yo#&hama#smiq sa san. ya#je | yasyA$smiq na tamaqntare#mi | 
svaM ma# iqShTa(gg) svaM daqttaM | svaM pUqrta(gg) sva(gg) SrAqntaM | 
sva(gm) huqtaM | tasya# meq&gniru#padraqShTA | vAqyuru#paSroqtA | 
Aqdiqtyo#&nuKyAqtA | dyauH piqtA || 45

T.B.3.7.5.5 
pRuqthiqvI mAqtA | praqjApa#tiq rbandhu#H | ya eqvAsmiq sa san. ya#je | 
mA BermA saM~Mvi#kthAq mA tvA# hi(gm)siShaM | mA teq tejo&pa#kramIt | 
Baqraqtamuddha#req manu#Shi~jca | aqvaqdAnA#ni te praqtyava#dAsyAmi | 
nama#ste astuq mA mA# hi(gm)sIH | yada#vaqdAnA#ni te&vaqdyan |
viloq-mAkA#r.ShamAqtmana#H || 46

T.B.3.7.5.6 
Ajye#naq pratya#najmyenat | tattaq ApyAya#tAqM puna#H | ajyA#yo yavamAqtrAt | 
AqvyAqdhAt kRu#tyatAmiqdaM | mA&rU#rupAma yaqj~jasya# | 
Suqddha(gg) svi#ShTamiqda(gm) haqviH | 
manu#nA dRuqShTAM GRuqtapa#dIM | miqtrAvaru#NasamIritAM | daqkShiqNAq rdhAdasa#MBindan | 
ava#dyAmyekaqtomu#KAM || 47

T.B.3.7.5.7 
iDe# BAqgaM ju#Shasva naH | jinvaq gA jinvArva#taH | tasyA$ste BakShiqvANa#H syAma | 
saqrvAtmA#naH saqrvaga#NAH | bradhnaq pinva#sva | dada#to meq mA kShA#yi | 
kuqrvaqto meq mopa#dasat | diqSAM klupti#rasi | diSo# me kalpantAM |
kalpa#ntAM meq diSa#H || 48

T.B.3.7.5.8 
daivI$Scaq mAnu#ShISca | aqhoqrAqtre me# kalpetAM | aqrdhaqmAqsA me# kalpantAM | 
mAsA# me kalpantAM | Ruqtavo# me kalpantAM | saqM~Mvaqthsaqro me# kalpatAM | 
klupti#rasiq kalpa#tAM me | ASA#nAM tvA&&SApAqleBya#H | caqturByo# aqmRute$ByaH | 
iqdaM BUqtasyAdhya#kSheByaH || 49

T.B.3.7.5.9 
viqdhema# haqviShA# vaqyaM | Baja#tAM BAqgI BAqgaM | mA&BAqgo&Ba#kta | 
nira#BAgaqM Ba#jAmaH | aqpaspi#nva | oSha#dhIrjinva | dviqpAtpA#hi | 
catu#ShpAdava | diqvo vRuShTiqmera#ya | brAqhmaqNAnA#mida(gm) haqviH || 50

T.B.3.7.5.10 
soqmyAnA(gm)# somapIqthinA$M | nirBaqkto brA$hmaNaH | nehAbrA$hmaNasyAsti | 
sama#~g.ktAM baqr.hir. haqviShA# GRuqtena# | samA#diqtyai rvasu#BiqH saM maqrudBi#H | 
samindre#Naq viSve#Bi rdeqveBi#ra~g.ktAM | diqvyaM naBo# gacChatuq yath svAhA$ | 
iqndrAqNIvA#vidhaqvA BU#yAsaM | adi#tiriva supuqtrA | aqsthUqri tvA# gAr.hapatya || 51

T.B.3.7.5.11 
upaqniSha#de suprajAqstvAya# | saM patnIq patyA# sukRuqtena# gacChatAM | 
yaqj~jasya# yuqktau dhuryA#vaBUtAM | saqMjAqnAqnau vija#hatAqmarA#tIH | 
diqvi jyoti#raqjaraqmAra#BetAM | daSa# te taqnuvo# yaj~ja yaqj~jiyA$H | 
tAH prI#NAtuq yaja#mAno GRuqtena# | nAqriqShThayo$H praqSiShaqmIDa#mAnaH | 
deqvAnAqM daivye&piq yaja#mAnoq&mRuto#&BUt | yaM ~MvA$M deqvA a#kalpayan || 52

T.B.3.7.5.12 
Uqrjo BAqga(gm) Sa#takratU | eqtadvAqM tena# prINAni | 
tena# tRupyatama(gm)hahau | aqhaM deqvAnA(gm)# suqkRutA#masmi loqke | 
mameqdamiqShTaM na mithu# rBavAti | aqhaM nA#riqShThAvanu#yajAmi viqdvAn | 
yadA$ByAqmindroq ada#dhAdBAgaqdheya$M | adA#rasRudBavata deva soma | 
aqsmin. yaqj~je ma#ruto mRuDatA naH | mA no# vidadaqBi BAqmo aSa#stiH || 53

T.B.3.7.5.13 
mA no# vidadvRuqjanAq dveShyAq yA | RuqShaqBaM ~MvAqjina#M ~MvaqyaM | 
pUqrNamA#saM ~MyajAmahe | 
sa no# dohatA(gm) suqvIrya$M | rAqyaspoSha(gm)# sahaqsriNa$M | 
prAqNAya# suqrAdha#se | pUqrNamA#sAyaq svAhA$ | 
aqmAqvAqsyA# suqBagA# suqSevA$ | 
dheqnuri#vaq BUya# AqpyAya#mAnA | 
sA no# dohatA(gm) suqvIrya$M | rAqyaspoSha(gm) # sahaqsriNa$M | 
aqpAqnAya# suqrAdha#se | 
aqmAqvAqsyA#yaiq svAhA$ | aqBistRu#NIhiq pari#dhehiq vedi$M | 
jAqmiM mA hi(gm)#sI ramuqyA SayA#nA | 
hoqtRuqShada#nAq hari#tAH suqvarNA$H | niqShkA iqme yaja#mAnasya braqdhne || 54

T.B.3.7.6.1 
pari#stRuNItaq pari#dhattAqgniM | pari#hitoq&gni ryaja#mAnaM Bunaktu | 
aqpA(gm) rasaq oSha#dhInA(gm) suqvarNa#H | niqShkA iqme yaja#mAnasya santu kAmaqduGA$H | 
aqmutrAqmuShmi#n ~Mlloqke | BUpa#teq Buva#napate | maqhaqto BUqtasya# pate | 
braqhmANa#M tvA vRuNImahe | aqhaM BUpa#tiraqhaM Buva#napatiH | 
aqhaM ma#haqto BUqtasyaq pati#H || 55

T.B.3.7.6.2 
deqvena# saviqtrA prasU#taq Artvi#jyaM kariShyAmi | deva# savitareqtaM tvA# vRuNate | 
bRuhaqspatiqM daivya#M braqhmANa$M | tadaqhaM mana#seq prabra#vImi | 
mano# gAyatriqyai | gAqyaqtrI triqShTuBe$ | triqShTub jaga#tyai | jaga#tyanuqShTuBe$ | 
aqnuqShTuk paq~g.ktyai | paq~g.ktiH praqjApa#taye || 56

T.B.3.7.6.3 
praqjApa#tiq rviSve$Byo deqveBya#H | viSve# deqvA bRuhaqspata#ye | 
bRuhaqspatiq rbrahma#Ne | brahmaq BUrBuvaqH suva#H | 
bRuhaqspati# rdeqvAnA$M braqhmA | aqhaM ma#nuqShyA#NAM | 
bRuha#spate yaqj~jaM go#pAya | iqdaM tasmai# haqrmyaM ka#romi | 
yo vo# devAqScara#ti brahmaqcarya$M | meqdhAqvI diqkShu mana#sA tapaqsvI || 57


T.B.3.7.6.4 
aqntardUqtaSca#ratiq mAnu#ShIShu | catu#H SiKaNDA yuvaqtiH suqpeSA$H | 
GRuqtapra#tIkAq Buva#nasyaq madhye$ | maqrmRuqjyamA#nA mahaqte sauBa#gAya | 
mahya#M dhukShvaq yaja#mAnAyaq kAmAn# | BUmi# rBUqtvA ma#hiqmAna#M pupoSha | 
tato# deqvI va#rdhayateq payA(gm)#si | yaqj~jiyA# yaqj~jaM ~Mvi caq yantiq SaM ca# | 
oSha#dhIqrApa# iqha Sakva#rISca | yo mA# hRuqdA mana#sAq yaSca# vAqcA || 58

T.B.3.7.6.5 
yo brahma#NAq karma#NAq dveShTi# devAH | yaH Sruqtenaq hRuda#yeneShNaqtA ca# | 
tasye$ndraq vajre#Naq Sira#SChinadmi | UrNA#mRuduq pratha#mAna(gg) syoqnaM | 
deqveByoq juShTaq(gm)q sada#nAya baqr.hiH | 
suqvaqrge loqke yaja#mAnaq(gm)q hi dheqhi | 
mAM nAka#sya pRuqShThe pa#raqme vyo#man | catu#H SiKaNDA yuvaqtiH suqpeSA$H | 
GRuqtapra#tIkA vaqyunA#ni vaste | sA stIqryamA#NA mahaqte sauBa#gAya || 59

T.B.3.7.6.6 
sA me# dhukShvaq yaja#mAnAyaq kAmAn# | SiqvA ca# me SaqgmA cai#dhi | 
syoqnA ca# me suqShadA# caidhi | Urja#svatI ca meq paya#svatI caidhi | 
iShaqmUrja#M me pinvasva | brahmaqtejo# me pinvasva | 
kShaqtramojo# me pinvasva | viSaqM puShTi#M me pinvasva | 
Ayu#raqnnAdya#M me pinvasva | praqjAM paqSUn me# pinvasva || 60

T.B.3.7.6.7 
aqsmin. yaqj~ja upaq BUyaq innu me$ | avi#kShoBAya pariqdhInda#dhAmi | 
dhaqrtA dhaqruNoq dharI#yAn | aqgni rdveShA(gm)#siq niriqto nu#dAtai | 
vicChi#nadmiq vidhRu#tIByA(gm) saqpatnAn# | 
jAqtAn BrAtRu#vyAqnq. ye ca# janiqShyamA#NAH | 
viqSo yaqntrAByAqM ~Mvidha#mAmyenAn | aqha(gg) svAnA#muttaqmo# &sAni devAH | 
viqSo yaqntre nuqdamA#neq arA#tiM | viSva#M pAqpmAnaqmama#tiM durmarAqyuM || 61

T.B.3.7.6.8 
sIda#ntI deqvI su#kRuqtasya# loqke | dhRutI$ sthoq vidhRu#tIq svadhRu#tI | 
prAqNAnmayi# dhArayataM | praqjAM mayi# dhArayataM | paqSUnmayi# dhArayataM | 
aqyaM pra#staqra uqBaya#sya dhaqrtA | dhaqrtA pra#yAqjAnA#-muqtAnU#yAqjAnA$M | 
sa dA#dhAra saqmidho# viqSvarU#pAH | tasmiqnth srucoq adhyAsA#dayAmi | 
Aro#ha paqtho ju#hu devaqyAnAn# || 62

T.B.3.7.6.9 
yatrar.Sha#yaH prathamaqjA ye pu#rAqNAH | hira#NyapakShA&jiqrA saMBRu#tA~ggA | 
vahA#si mA suqkRutAqM ~Myatra# loqkAH | avAqhaM bA#dha upaqBRutA# saqpatnAn# | 
jAqtAn BrAtRu#vyAqn. ye ca# janiqShyamA#NAH | 
dohai# yaqj~ja(gm) suqduGA#miva dheqnuM | 
aqhamutta#ro BUyAsaM | adha#req mathsaqpatnA$H | yo mA# vAqcA mana#sA durmarAqyuH | 
hRuqdA &rA#tIqyAda#BiqdAsa#dagne || 63

T.B.3.7.6.10 
iqdama#sya ciqttamadha#raM dhruqvAyA$H | aqhamutta#ro BUyAsaM | 
adha#req mathsaqpatnA$H | RuqShaqBo#&si SAkvaraqH | GRuqtAcI#nA(gm) sUqnuH | 
priqyeNaq nAmnA$ priqye sada#si sIda | syoqno me# sIda suqShada#H pRuthiqvyAM | 
pratha#yi praqjayA# paqSuBi#H suvaqrge loqke | diqvi sI#da pRuthiqvyAmaqntari#kShe | 
aqhamutta#ro BUyAsaM || 64

T.B.3.7.6.11 
adha#req mathsaqpatnA$H | iqya(gg) sthAqlI GRuqtasya# pUqrNA | 
acChi#nnapayAH SaqtadhA#raq uthsa#H | 
mAqruqtenaq Sarma#NAq daivye#na | yaqj~jo#&si saqrvata#H SriqtaH | 
saqrvatoq mAM BUqtaM Ba#viqShyacChra#yatAM | SaqtaM me# santvAqSiSha#H | 
saqhasra#M me santu sUqnRutA$H | irA#vatIH paSuqmatI$H | 
praqjApa#tirasi saqrvata#H SriqtaH || 65

T.B.3.7.6.12 
saqrvatoq mAM BUqtaM Ba#viqShyacChra#yatAM | SaqtaM me# santvAqSiSha#H | 
saqhasra#M me santu sUqnRutA$H | irA#vatIH paSuqmatI$H | 
iqdami#ndriqyamaqmRuta#M ~MvIqrya$M | 
aqnenendrA#ya paqSavo#&cikithsan | tena# devA avaqtopaq mAM | 
iqheShaqmUrjaqM ~MyaSaqH sahaq oja#H saneyaM | SRuqtaM mayi# SrayatAM | 
yat pRu#thiqvI-maca#raqttat-pravi#ShTaM || 66

T.B.3.7.6.13 
yenAsi#~jcaqd balaqmindre$ praqjApa#tiH | iqdaM tacChuqkraM madhu# vAqjinI#vat | 
yenoq-pari#ShTAqdadhi#non-maheqndraM | dadhiq mAM dhi#notu | 
aqyaM ~MveqdaH pRu#thiqvIma#nvavindat | guhA# saqtIM gaha#neq gahva#reShu | 
sa vi#ndatuq yaja#mAnAya loqkaM | acChi#draM ~Myaqj~jaM BUri#karmA karotu | 
aqyaM ~Myaqj~jaH sama#sadaddhaqviShmAn# | RuqcA sAmnAq yaju#ShA deqvatA#BiH || 67

T.B.3.7.6.14 
tena# loqkAnth sUrya#vato jayema | indra#sya saqKya-ma#mRutaqtvama#SyAM | 
yo naqH kanI#ya iqha kAqmayA#tai | aqsmin. yaqj~je yaja#mAnAyaq mahya$M | 
apaq tami#ndrAqgnI Buva#nAnnudetAM | aqhaM praqjAM ~MvIqrava#tIM ~Mvideya | 
agne# vAjajit | vAja#M tvA sariqShyanta$M | vAja#M jeqShyanta$M | vAqjina#M ~MvAjaqjita$M || 68

T.B.3.7.6.15 
vAqjaqjiqtyAyaiq saMmA$rjmi | aqgnima#nnAqdamaqnnAdyA#ya | upa#hUtoq dyauH piqtA | 
upaq mAM dyauH piqtA hva#yatAM | aqgnirAgnI$ddhrAt | Ayu#Sheq varca#se | 
jIqvAtvai puNyA#ya | upa#hUtA pRuthiqvI mAqtA | upaq mAM mAqtA pRu#thiqvI hva#yatAM | 
aqgnirAgnI$ddhrAt || 69

T.B.3.7.6.16 
Ayu#Sheq varca#se | jIqvAtvai puNyA#ya | manoq jyoti# rjuShatAqmAjya$M | 
vicChi#nnaM ~Myaqj~ja(gm) samimaqM da#dhAtu | bRuhaqspati#stanutAmiqmaM na#H | 
viSve# deqvA iqha mA#dayantAM | yaM te# agna AvRuqScAmi# | 
aqhaM ~MvA$ kShipiqtaScaran# | praqjAM caq tasyaq mUla#M ca |
nIqcairde#vAq nivRu#Scata || 70

T.B.3.7.6.17 
agneq yo no#&BiqdAsa#ti | saqmAqno yaScaq niShTya#H | iqdhmasye#va praqkShAya#taH | 
mA tasyocChe#Shiq kiMcaqna | yo mAM dveShTi# jAtavedaH | 
yaM cAqhaM dveShmiq yaScaq mAM | 
sarvAq(gg)qstAna#gneq saMda#ha | yA(gg)ScAqhaM dveShmiq ye caq mAM | 
agne# vAjajit | vAja#M tvA sasRuqvA(gm)sa$M || 71

T.B.3.7.6.18 
vAja#M jigiqvA(gm)sa$M | vAqjina#M ~MvAjaqjita$M | vAqjaqjiqtyAyaiq saMmA$rjmi | 
aqgnima#nnAqdamaqnnAdyA#ya | vedi# rbaqr.hiH SRuqta(gm) haqviH |
iqdhmaH pa#riqdhayaqH sruca#H | Ajya#M ~Myaqj~ja Rucoq yaju#H | 
yAqjyA$Sca vaShaTkAqrAH | saM meq saMna#tayo namantAM | 
iqdhmaqsaMqnaha#ne huqte || 72

T.B.3.7.6.19 
diqvaH KIlo&va#tataH | pRuqthiqvyA adhyutthi#taH | tenA# saqhasra#kANDena | 
dviqShanta(gm)# SocayAmasi | dviqShanme# baqhu So#catu | 
oSha#dheq mo aqha(gm) Su#caM | yaj~jaq nama#ste yaj~ja | 
namoq nama#Sca te yaj~ja | Siqvena# meq saMti#ShThasva | 
syoqnena# meq saMti#ShThasva || 73

T.B.3.7.6.20 
suqBUqtena# meq saMti#ShThasva | braqhmaqvaqrcaqsena# meq saMti#ShThasva | 
yaqj~jasyarddhiqmanuq saMti#ShThasva | upa# te yaj~jaq nama#H | 
upa# teq nama#H | upa# teq nama#H | triShPaqlI kriqyamA#NAnAM | 
yo nyaq~ggo a#vaqSiShya#te | rakSha#sAM BAgaqdheya$M | 
Apaqstat prava#hatAdiqtaH || 74

T.B.3.7.6.21 
uqlUKa#leq musa#leq yaccaq SUrpe$ | AqSiqSleSha# dRuqShadiq yatkaqpAle$ | 
aqvaqpruSho# viqpruShaqH saM~Mya#jAmi | viSve# deqvA haqviriqdaM ju#ShantAM | 
yaqj~je yA viqpruShaqH santi# baqhvIH | aqgnau tAH sarvAqH svi#ShTAqH suhu#tA juhomi | 
uqdyannaqdya mi#tramahaH | saqpatnA$nme anInaSaH | divai#nAn. viqdyutA# jahi | 
niqmrocaqnnadha#rAn kRudhi || 75

T.B.3.7.6.22 
uqdyannaqdya vi no# Baja | piqtA puqtreByoq yathA$ | dIqrGAqyuqtvasya# heSiShe | 
tasya# no dehi sUrya | uqdyannaqdya mi#tramahaH | Aqrohaqnnutta#rAqM diva$M | 
hRuqdroqgaM mama# sUrya | haqriqmA#NaM ca nASaya | Suke#Shu me hariqmANa$M | 
roqpaqNAkA#su dadhmasi || 76

T.B.3.7.6.23 
atho# hAridraqveShu# me | haqriqmANaqM nida#dhmasi | uda#gAdaqyamA#diqtyaH | 
viSve#naq saha#sA saqha | dviqShantaqM mama# raqndhayan# | 
mo aqhaM dvi#Shaqto ra#dhaM | 
yo naqH SapAqdaSa#pataH | yaSca# naqH Sapa#taqH SapA$t | 
uqShAScaq tasmai# niqmrukca# | sarva#M pAqpa(gm) samU#hatAM || 77

T.B.3.7.6.24 
yo na#H saqpatnoq yo raNa#H | marto#&BiqdAsa#ti devAH | iqdhmasye#va praqkShAya#taH | 
mA tasyocChe#Shiq ki~jcaqna | ava#sRuShTaqH parA#pata | Saqro brahma#sa(gm)SitaH | 
gacChAq&mitrAqn pravi#Sa | maiShAqM kaMcaqnocChi#ShaH || 78

T.B.3.7.7.1 
sakSheqdaM pa#Sya | vidha#rtariqdaM pa#Sya | nAkeqdaM pa#Sya | raqmatiqH pani#ShThA | 
RuqtaM ~Mvar.Shi#ShThaM | aqmRutAq yAnyAqhuH | sUryoq vari#ShTho aqkShaBiqrviBA#ti | 
aqnu dyAvA#pRuthiqvI deqvapu#tre | dIqkShA&siq tapa#soq yoni#H | 
tapo#&siq brahma#Noq yoni#H || 79

T.B.3.7.7.2 
brahmA#si kShaqtrasyaq yoni#H | kShaqtrama#syRuqtasyaq yoni#H | 
Ruqtama#siq BUrAra#Be | SraqddhAM mana#sA | dIqkShAM tapa#sA | 
viSva#syaq Buva#naqsyAdhi#patnIM | sarveq kAmAq yaja#mAnasya santu | 
vAta#M prAqNaM mana#sAqn& vAra#BAmahe | praqjApa#tiqM ~Myo Buva#nasya goqpAH | 
sa no# mRuqtyostrA#yatAqM pAtva(gm)ha#saH || 80

T.B.3.7.7.3 
jyogjIqvA jaqrAma#SImahi | indra# SAkvara gAyaqtrIM prapa#dye | tAM te# yunajmi | 
indra# SAkvara triqShTuBaqM prapa#dye | tAM te# yunajmi | 
indra# SAkvaraq jaga#tIqM prapa#dye | tAM te# yunajmi | 
indra# SAkvarAnuqShTuBaqM prapa#dye | tAM te# yunajmi | 
indra# SAkvara paq~g.ktiM prapa#dye || 81

T.B.3.7.7.4 
tAM te# yunajmi | A&haM dIqkShAma#ruhamRuqtasyaq patnI$M | 
gAqyaqtreNaq Chanda#sAq brahma#NA ca | Ruqta(gm) saqtye#&dhAyi | 
saqtyamRuqte#&dhAyi | RuqtaM ca# me saqtyaM cA#BUtAM | 
jyoti#raBUvaq(gm)q suva#ragamaM | suqvaqrgaM ~MloqkaM nAka#sya pRuqShThaM | 
braqdhnasya# viqShTapa#magamaM | pRuqthiqvI dIqkShA || 82

T.B.3.7.7.5 
tayAq&gni rdIqkShayA# dIkShiqtaH | yayAq&gni rdIqkShayA# dIkShiqtaH | 
tayA$ tvA dIqkShayA# dIkShayAmi | aqntari#kShaM dIqkShA | 
tayA# vAqyu rdIqkShayA# dIkShiqtaH | yayA# vAqyu rdIqkShayA# dIkShiqtaH | 
tayA$ tvA dIqkShayA# dIkShayA#mi | dyau rdIqkShA | 
tayA#&&diqtyo dIqkShayA# dIkShiqtaH | yayA#&&diqtyo dIqkShayA# dIkShiqtaH || 83

T.B.3.7.7.6 
tayA$ tvA dIqkShayA# dIkShayAmi | diSo# dIqkShA | tayA# caqndramA# dIqkShayA# dIkShiqtaH | 
yayA# caqndramA# dIqkShayA# dIkShiqtaH | tayA$ tvA dIqkShayA# dIkShayAmi | 
Apo# dIqkShA | tayAq varu#Noq rAjA# dIqkShayA# dIkShiqtaH | 
yayAq varu#Noq rAjA# dIqkShayA# dIkShiqtaH | tayA$ tvA dIqkShayA# dIkShayAmi | 
oSha#dhayo dIqkShA || 84

T.B.3.7.7.7 
tayAq somoq rAjA# dIqkShayA# dIkShiqtaH | yayA somoq rAjA# dIqkShayA# dIkShiqtaH | 
tayA$ tvA dIqkShayA# dIkShayAmi | vAg dIqkShA | 
tayA$ prAqNo dIqkShayA# dIkShiqtaH | yayA$ prAqNo dIqkShayA# dIkShiqtaH | 
tayA$ tvA dIqkShayA# dIkShayAmi | pRuqthiqvI tvAq dIkSha#mANaqmanu# dIkShatAM | 
aqntari#kShaM tvAq dIkSha#mANaqmanu# dIkShatAM | 
dyaustvAq dIkSha#mANaqmanu# dIkShatAM || 85

T.B.3.7.7.8 
diSa#stvAq dIkSha#mANaqmanu# dIkShantAM | 
Apa#stvAq dIkSha#mANaqmanu# dIkShantAM | 
oSha#dhayastvAq dIkSha#mANaqmanu# dIkShantAM | 
vAktvAq dIkSha#mANaqmanu# dIkShatAM | 
Ruca#stvAq dIkSha#mANaqmanu# dIkShantAM | 
sAmA#ni tvAq dIkSha#mANaqmanu# dIkShantAM | 
yajU(gm)#Shi tvAq dIkSha#mANaqmanu# dIkShantAM | 
aha#Scaq rAtri#Sca | kRuqShiScaq vRuShTi#Sca | tviShiqScApa#citiSca || 86

T.B.3.7.7.9 
ApaqScauSha#dhayaSca | Urkca# sUqnRutA# ca | tAstvAq dIkSha#mANaqmanu# dIkShantAM | 
sve dakSheq dakSha#piteqha sI#da | deqvAnA(gm)# suqmno ma#haqte raNA#ya | 
svAqsaqsthastaqnuvAq saM~Mvi#Sasva | piqtevai#dhi sUqnavaq AsuqSeva#H | 
Siqvo mA# SiqvamAvi#Sa | saqtyaM ma# AqtmA | SraqddhA me &kShi#tiH || 87

T.B.3.7.7.10 
tapo# me pratiqShThA | saqviqtRupra#sUtA mAq diSo# dIkShayantu | saqtyama#smi | 
aqhaM tvada#smiq mada#siq tvameqtat | mamA#siq yoniqstavaq yoni#rasmi | 
mamaiqva sanvaha# haqvyAnya#gne | puqtraH piqtre lo#kaqkRujjA#tavedaH | 
AqjuhvA#naH suqpratI#kaH puqrastA$t | agneq svAM ~MyoniqmAsI#da sAqdhyA | 
aqsminth saqdhastheq adhyutta#rasmin || 88

T.B.3.7.7.11 
viSve# devAq yaja#mAnaSca sIdata | eka#miqShe viShNuqstvA&nve#tu | 
dve Uqrje viShNuqstvA&nve#tu | trINi# vraqtAyaq viShNuqstvA&nve#tu | 
caqtvAriq mAyo# BavAyaq viShNuqstvA&nve#tu | 
pa~jca# paqSuByoq viShNuqstvA&nve#tu | 
ShaDrAqyaspoShA#yaq viShNuqstvA&nve#tu | 
saqpta saqptaByoq hotrA$Byoq viShNuqstvA&nve#tu | 
saKA#yaH saqptapa#dA aBUma | saqKyaM te# gameyaM || 89

T.B.3.7.7.12 
saqKyAtteq mA yo#ShaM | saqKyAnmeq mA yo$ShThAH | 
sA&si# subrahmaNye | tasyA$ste pRuthiqvI pAda#H | 
sA&si# subrahmaNye | tasyA$steq&ntari#kShaqM pAda#H | 
sA$&si subrahmaNye | tasyA$steq dyauH pAda#H | sA$&si subrahmaNye | 
tasyA$steq diSaqH pAda#H || 90

T.B.3.7.7.13 
paqrora#jAste pa~jcaqmaH pAda#H | sA naq iShaqmUrja#M dhukShva | 
teja# indriqyaM | braqhmaqvaqrcaqsamaqnnAdya$M | vimi#me tvAq paya#svatIM | 
deqvAnA$M dheqnu(gm) suqduGAqmana#pasPurantIM | 
indraqH soma#M pibatu | kShemo# astu naH | iqmAM na#rAH kRuNutaq vediqmetya# | 
vasu#matI(gm) ruqdrava#tImAdiqtyava#tIM || 91

T.B.3.7.7.14 
var.Shma#ndiqvaH | nABA# pRuthiqvyAH | yathAq&yaM ~Myaja#mAnoq na riShye$t | 
deqvasya# saviqtuH saqve | catu#H SiKaNDA yuvaqtiH suqpeSA$H | 
GRuqtapra#tIkAq Buva#nasyaq madhye$ | tasyA(gm)# supaqrNAvadhiq yau nivi#ShTau | 
tayo$r deqvAnAqmadhi# BAgaqdheya$M | apaq janya#M BaqyaM nu#da | 
apa caqkrANi# vartaya | gRuqha(gm) soma#sya gacChataM | 
na vA u#veqtanmri#yaseq na ri#Shyasi | deqvA(gm) ide#Shi paqthiBi#H suqgeBi#H | 
yatraq yanti# suqkRutoq nApi# duqShkRuta#H | tatra# tvA deqvaH sa#viqtA da#dhAtu || 92

T.B.3.7.8.1 
yadaqsya pAqre raja#saH | SuqkraM jyotiqrajA#yata | tanna#H par.Shaqdatiq dviSha#H | 
agne# vaiSvAnaraq svAhA$ | yasmA$dBIqShA&vA#SiShThAH | tato# noq aBa#yaM kRudhi | 
praqjAByaqH sarvA$Byo mRuDa | namo# ruqdrAya# mIqDhuShe$ | 
yasmA$dBIqShA nyaSha#daH | tato# noq aBa#yaM kRudhi || 93

T.B.3.7.8.2 
praqjAByaqH sarvA$Byo mRuDa | namo# ruqdrAya# mIqDhuShe$ | 
udu#sra tiShThaq prati#tiShThaq mA ri#ShaH | memaM ~Myaqj~jaM ~Myaja#mAnaM ca rIriShaH | 
suqvaqrge loqke yaja#mAnaq(gm)q hi dheqhi | SaM na# edhi dviqpadeq SaM catu#Shpade | 
yasmA$dBIqShA&ve#piShThAH paqlAyi#ShThAH saqmaj~jA$sthAH | 
tato# noq aBa#yaM kRudhi | praqjAByaqH sarvA$Byo mRuDa | 
namo# ruqdrAya# mIqDhuShe$ || 94

T.B.3.7.8.3 
ya iqdamaka#H | tasmaiq nama#H | tasmaiq svAhA$ | na vA u# veqtanmri#yase | 
ASA#nAM tvAq viSvAq ASA$H | yaqj~jasyaq hi stha Ruqtviyau$ | 
indrA$gnIq ceta#nasya ca | huqtAqhuqtasya# tRupyataM | 
ahu#tasya huqtasya# ca | huqtasyaq cAhu#tasya ca | ahu#tasya huqtasya# ca | 
indrA$gnI aqsya soma#sya | vIqtaM pi#bataM juqShethA$M | 
mA yaja#mAnaqM tamo# vidat | martvijoq mo iqmAH praqjAH | 
mA yaH soma#miqmaM pibA$t | sa(gm)sRu#ShTamuqBaya#M kRuqtaM || 95

T.B.3.7.9.1 
aqnAqgasa#stvA vaqyaM | indre#Naq preShi#tAq upa# | vAqyuShTe#  astva(gm)SaqBUH | 
miqtraste# astva(gm)SaqBUH | varu#Naste astva(gm)SaqBUH | 
apA$M kShayAq Ruta#sya garBAH | Buva#nasya gopAqH SyenA# atithayaH | 
parva#tAnAM kakuBaH praqyuto# napAtAraH | vaqgnunendra(gg)# hvayata | 
GoSheqNAmI#vA(gg)ScAtayata || 96

T.B.3.7.9.2 
yuqktAH sthaq vaha#ta | deqvA grAvA#Naq induqrindraq itya#vAdiShuH | 
endra#macucyavuH paraqmasyA$H parAqvata#H | A&smAth saqdhasthA$t | 
ororaqntari#kShAt | A su#BUqtama#suShavuH | braqhmaqvaqrcaqsaM maq A&su#ShavuH | 
saqmaqre rakShA(gg)# syavadhiShuH | apa#hataM brahmaqjyasya# | 
vAkca# tvAq mana#Sca SriNItAM || 97

T.B.3.7.9.3 
prAqNaSca# tvA&pAqnaSca# SrINItAM | cakShu#Sca tvAq Srotra#M ca SrINItAM | 
dakSha#Sca tvAq bala#M ca SrINItAM | oja#Sca tvAq saha#Sca SrINItAM | 
Ayu#Sca tvA jaqrA ca# SrINItAM | AqtmA ca# tvA taqnUSca# SrINItAM | 
SRuqto#&si SRuqtaM kRu#taH | SRuqtAya# tvA SRuqteBya#stvA | 
yamindra#mAqhu rvaru#NaqM ~MyamAqhuH | yaM miqtramAqhur yamu# saqtyamAqhuH || 98

T.B.3.7.9.4 
yo deqvAnA$M deqvata#mastapoqjAH | tasmai$ tvAq teBya#stvA | 
mayiq tyadi#ndriqyaM maqhat | mayiq dakShoq mayiq kratu#H | mayi# dhAyi suqvIrya$M | 
triSu#gGaqrmo viBA#tu me | AkU$tyAq mana#sA saqha | viqrAjAq jyoti#ShA saqha | 
yaqj~jenaq paya#sA saqha | tasyaq doha#maSImahi || 99

T.B.3.7.9.5 
tasya# suqmnama#SImahi | tasya# BaqkShamaSImahi | vAgju#ShAqNA soma#sya tRupyatu | 
miqtro janAqnpra sa mi#tra | yasmAqnna jAqtaH paro# aqnyo asti# | 
ya A#viqveSaq Buva#nAniq viSvA$ | praqjApa#tiH praqjayA# saM~MvidAqnaH | 
trINiq jyotI(gm)#Shi sacateq sa Sho#DaqSI | eqSha braqhmA ya Ruqtviya#H | 
indroq nAma# Sruqto gaqNe || 100 

T.B.3.7.9.6 
pra te# maqhe viqdathe# Sa(gm)siShaq(gm)q harI$ | 
ya RuqtviyaqH pra te# vanve | vaqnuSho# haryaqtaM mada$M | 
indroq nAma# GRuqtaM na yaH | hari#BiqScAruq seca#te | 
Sruqto gaqNa A tvA# viSantu | hari#varpasaqM gira#H | 
indrAdhi#paqte& dhi#patiqstvaM deqvAnA#masi | adhi#patiqM mAM | 
Ayu#ShmantaqM ~Mvarca#svantaM manuqShye#Shu kuru || 101

T.B.3.7.9.7 
indra#Sca saqmrAD varu#NaScaq rAjA$ | tau te# BaqkShaM ca#kratuqragra# eqtaM | 
tayoqranu# BaqkShaM Ba#kShayAmi | vAgju#ShAqNA soma#sya tRupyatu | 
praqjApa#ti rviqSvaka#rmA | tasyaq mano# deqvaM ~Myaqj~jena# rAdhyAsaM | 
aqrtheq gA aqsya ja#hitaH | aqvaqsAna#pate&vaqsAna#M me vinda | 
namo# ruqdrAya# vAstoqShpata#ye | Aya#ne viqdrava#Ne || 102

T.B.3.7.9.8 
uqdyAneq yatpaqrAya#Ne | Aqvarta#ne viqvarta#ne | yo go#pAqyatiq ta(gm) hu#ve | 
yAnya#pAqmityAq-nyapra#tIttAq-nyasmi# | yaqmasya# baqlinAq carA#mi | 
iqhaiva santaqH pratiq tadyA#tayAmaH | jIqvA jIqveByoq niha#rAma enat | 
aqnRuqNA aqsminna#nRuqNAH para#smin | tRuqtIye# loqke a#nRuqNAH syA#ma | 
ye de#vaqyAnA# uqta pi#tRuqyANA$H || 103

T.B.3.7.9.9 
sarvA$n paqtho a#nRuqNA AkShI#yema | iqdamUq nuH Sreyo#&vaqsAnaqmAga#nma | 
Siqve noq dyAvA#pRuthiqvI uqBe iqme | gomaqddhana#vaqdaSva#vaqdUrja#svat | 
suqvIrA# vIqrairanuq saMca#rema | aqrkaH paqvitraq(gm) q raja#so viqmAna#H | 
puqnAti# deqvAnAqM Buva#nAniq viSvA$ | dyAvA#pRuthiqvI paya#sA saM~MvidAqne | 
GRuqtaM du#hAte aqmRutaqM prapI#ne | paqvitra#maqrko raja#so viqmAna#H | 
puqnAti# deqvAnAqM Buva#nAniq viSvA$ | suvaq rjyotiq ryaSo# maqhat | 
aqSIqmahi# gAqdhamuqta pra#tiqShThAM || 104

T.B.3.7.10.1 
uda#stAMPsIth saviqtA miqtro a#ryaqmA | sarvA#naqmitrA#navadhIdyuqgena# | 
bRuqhantaqM mAma#karadvIqrava#ntaM | raqthaqntaqre Sra#yasvaq svAhA# pRuthiqvyAM | 
vAqmaqdeqvye Sra#yasvaq svAhAq&ntari#kShe | bRuqhaqti Sra#yasvaq svAhA# diqvi | 
bRuqhaqtA tvopa#staBnomi | A tvA# dadeq yaSa#se vIqryA#ya ca | 
aqsmAsva#GniyA yUqyaM da#dhAthendriqyaM paya#H | 
yaste$ draqPso yasta# udaqr.ShaH || 105

T.B.3.7.10.2 
daivya#H keqtu rviSvaqM Buva#namAviqveSa# | sa na#H pAqhyari#ShTyaiq svAhA$ | 
anu# mAq sarvo# yaqj~jo#&yame#tu | viSve# deqvA maqrutaqH sAmAqrkaH | 
AqpriyaqSChandA(gm)#si niqvidoq yajU(gm)#Shi | aqsyai pRu#thiqvyai yadyaqj~jiya$M | 
praqjApa#te rvartaqnimanu# vartasva | anu# vIqrairanu# rAdhyAmaq goBi#H | 
anvaSvaiqranuq sarvai#ru puqShTaiH | anu# praqjayA&nvi#ndriqyeNa# || 106

T.B.3.7.10.3 
deqvA no# yaqj~jamRu#juqdhA na#yantu | prati# kShaqttre prati# tiShThAmi rAqShTre | 
pratyaSve#Shuq prati#tiShThAmiq goShu# | prati# praqjAyAqM prati# tiShThAmiq Bavye$ | 
viSva#maqnyA&Bi# vAvRuqdhe | tadaqnyasyAq-madhi#SriqtaM | 
diqve ca# viqSvaka#rmaNe | pRuqthiqvyai cA#karaqM nama#H | 
askAqndyauH pRu#thiqvIM | askA#nRuShaqBo yuvAq gAH || 107

T.B.3.7.10.4 
skaqnnemA viSvAq Buva#nA | skaqnno yaqj~jaH praja#nayatu | 
askAqnaja#niq prAja#ni | A skaqnnAjjA#yateq vRuShA$ | skaqnnAt praja#niShImahi | 
ye deqvA yeShA#miqdaM BA#gaqdheya#M baqBUva# | 
yeShA$M prayAqjA uqtAnU#yAqjAH | indra#jyeShTheByoq varu#NarAjaByaH | 
aqgniho#tRuByo deqveByaqH svAhA$ | uqta tyA noq divA# maqtiH || 108

T.B.3.7.10.5 
adi#tirUqtyA&&ga#mat | sA SantA#cIq maya#skarat | apaq sridha#H | 
uqta tyA daivyA# BiqShajA$ | SaM na#skarato aqSvinA$ | yUqyAtA#maqsmadrapa#H | 
apaq sridha#H | SamaqgniraqgniBi#skarat | SaM na#stapatuq sUrya#H | 
SaM ~MvAto# vAtvaraqpAH || 109

T.B.3.7.10.6 
apaq sridha#H | taditpaqdaM na vici#keta viqdvAn | yanmRuqtaH puna#raqpyeti# jIqvAn | 
triqvRudyad Buva#nasya rathaqvRut | jIqvo garBoq na mRuqtaH sa jI#vAt | 
pratya#smaiq pipI#Shate | viqSvA#ni viqduShe# Bara | aqraqM gaqmAyaq jagma#ve | 
apa#ScAddadhvaneq nare$ | induqrinduqmavA#gAt | indoqrindro#&pAt | 
tasya# ta indaqvindra#pItasyaq madhu#mataH | 
upa#hUtaqsyopa#hUto BakShayAmi || 110

T.B.3.7.11.1 
brahma# pratiqShThA mana#soq brahma# vAqcaH | 
brahma# yaqj~jAnA(gm)# haqviShAqmAjya#sya | 
ati#riktaqM karma#Noq yacca# hIqnaM | yaqj~jaH parvA#Ni pratiqranne#ti kaqlpayan# | 
svAhA#kRuqtA&&hu#tiretu deqvAn | ASrA#vitamaqtyASrA#vitaM | 
vaSha#TkRutamaqtyanU$ktaM ca yaqj~je | ati#riktaqM karma#Noq yacca# hIqnaM | 
yaqj~jaH parvA#Ni pratiqranne#ti kaqlpayan# | svAhA#kRuqtA&&hu#tiretu deqvAn || 111

T.B.3.7.11.2 
yadvo# devA atipAqdayA#ni | vAqcA ciqtpraya#taM deqva heDa#naM | 
aqrAqyo aqsmA(gm) aqBidu#cChunAqyate$ | aqnyatrAqsman-ma#rutaqstannidhe#tana | 
taqtaM maq Apaqstadu# tAyaqte puna#H | svAdi#ShThA dhIqtiruqcathA#ya Sasyate | 
aqya(gm) sa#muqdra uqta viqSvaBe#ShajaH | svAhA#kRutasyaq samu#tRupNuta rBuvaH | 
udvaqyaM tama#saqspari# | uduq tyaM ciqtraM  || 112

T.B.3.7.11.3 
iqmaM me# varuNaq tattvA# yAmi | 
tvaM no# agneq sa tvaM no# agne | 
tvama#gne aqyAsiq prajA#pate | 
iqmaM jIqveBya#H pariqdhiM da#dhAmi | 
maiShAM nu# gAqdapa#roq ardha#meqtaM | SaqtaM jI#vantu Saqrada#H purUqcIH | 
tiqro mRuqtyuM da#dhatAqM parva#tena |
iqShTeByaqH svAhAq vaShaqDani#ShTeByaqH svAhA$ | 
BeqShaqjaM duri#ShTyaiq svAhAq niShkRu#tyaiq svAhA$ | 
daurA$rddhyaiq svAhAq daivI$ByastaqnUByaqH svAhA$ || 113

T.B.3.7.11.4 
Ruddhyaiq svAhAq samRu#ddhyaiq svAhA$ | yata# indraq BayA#mahe | 
tato# noq aBa#yaM kRudhi | maGa#va~jChaqgdhi tavaq tanna# Uqtaye$ | 
vi dviShoq vi mRudho# jahi | svaqstiqdA viqSaspati#H | 
vRuqtraqhA vimRudho# vaqSI | vRuShendra#H puqra e#tu naH | 
svaqstiqdA a#BayaM karaqH | AqBi rgIqrBi ryadato# na UqnaM || 114

T.B.3.7.11.5 
ApyA#yaya harivoq vardha#mAnaH | yaqdA stoqtRuByoq mahi# goqtrA ruqjAsi# | 
BUqyiqShThaqBAjoq adha# te syAma | anA$j~jAtaqM ~MyadAj~jA#taM | 
yaqj~jasya# kriqyateq mithu# | agneq tada#sya kalpaya | 
tva(gm) hi vettha# yathAtaqthaM | puru#ShasaMmito yaqj~jaH | 
yaqj~jaH puru#ShasaMmitaH | agneq tada#sya kalpaya | 
tva(gm) hi vettha# yathAtaqthaM | yat pA#kaqtrA mana#sA dIqnada#kShAq na | 
yaqj~jasya# maqnvateq martA#saH | aqgniShTaddhotA$ kRutuqvidvi#jAqnan | 
yaji#ShTho deqvA(gm) Ru#tuqSo ya#jAti || 115

T.B.3.7.12.1 
yadde#vA devaqheDa#naM | devA#saScakRuqmA vaqyaM | 
Adi#tyAqstasmA$nmA mu~jcata | Ruqtasyaqrtenaq mAmuqta | 
devA# jIvanakAqmyA yat | vAqcA&nRu#tamUdiqma | 
aqgnirmAq tasmAqdena#saH | gAr.ha#patyaqH pramu#~jcatu | 
duqriqtA yAni# cakRuqma | kaqrotuq mAma#neqnasa$M || 116

T.B.3.7.12.2 
Ruqtena# dyAvApRuthivI | Ruqtenaq tva(gm) sa#rasvati | 
RuqtAnmA# mu~jcaqtA(gm)ha#saH | yadaqnyakRu#tamAriqma | 
saqjAqtaqSaq(gm)qsAduqta vA# jAmiSaq(gm)qsAt | 
jyAya#saqH Sa(gm)sA#duqta vAq kanI#yasaH | 
anA$j~jAtaM deqvakRu#taqM ~Myadena#H | tasmAqttvamaqsmAn jA#tavedo mumugdhi | 
yadvAqcA yanmana#sA | bAqhuByA#-mUqruByA#-maShThIqvadByA$M || 117

T.B.3.7.12.3 
SiqS~jai ryadanRu#taM cakRuqmA vaqyaM | aqgnirmAq tasmAqdena#saH | 
yaddhastA$ByAM caqkaraq kilbi#ShANi | aqkShANA$M ~Mvaqgnumu#paq jiGna#mAnaH | 
dUqreqpaqSyA ca# rAShTraqBRucca# | tAnya#PsaqrasAqvanu#dattAmRuqNAni# | 
adI$vyannRuqNaM ~MyadaqhaM caqkAra# | yadvA&dA$syanth saMjaqgArAq jane$ByaH | 
aqgnirmAq tasmAqdena#saH | yanmayi# mAqtA garBe# saqti || 118

T.B.3.7.12.4 
ena#ScaqkAraq yatpiqtA | aqgnirmAq tasmAqdena#saH | 
yadA# piqpeSha# mAqtara#M piqtara$M | puqtraH pramu#ditoq dhayan# | 
ahi(gm)#sitau piqtarauq mayAq tat | tada#gne anRuqNo Ba#vAmi | 
yadaqntari#kShaM pRuthiqvImuqta dyAM | yanmAqtara#M piqtara#M ~MvA jihi(gm)siqma | 
aqgnirmAq tasmAqdena#saH | yadAqSasA# niqSasAq yatpa#rAqSasA$ || 119

T.B.3.7.12.5 
yadena#Sca kRuqmA nUta#naqM ~Myatpu#rAqNaM | aqgnirmAq tasmAqdena#saH | 
ati#krAmAmi duriqtaM ~Myadena#H | jahA#mi riqpraM paqraqme saqdhasthe$ | 
yatraq yanti# suqkRutoq nApi# duqShkRuta#H | tamAro#hAmi suqkRutAqM nu loqkaM | 
triqte deqvA a#mRujataiqtadena#H | triqta eqtanma#nuqShye#Shu mAmRuje | 
tato# mAq yadiq kiMci#dAnaqSe | aqgnirmAq tasmAqdena#saH || 120

T.B.3.7.12.6 
gAr.ha#patyaqH pramu#~jcatu | duqriqtA yAni# cakRuqma | kaqrotuq mAma#neqnasa$M | 
diqvi jAqtA aqPsu jAqtAH | yA jAqtA oSha#dhIByaH | athoq yA a#gniqjA Apa#H | 
tA na#H Sundhantuq Sundha#nIH | yadApoq nakta#M duriqtaM carA#ma | 
yadvAq divAq nUta#naqM ~Myatpu#rAqNaM | hira#NyavarNAqstataq utpu#nIta naH | 
iqmaM me# varuNaq tattvA# yAmi | 
tvaM no# agneq sa tvaM no# agne | 
tvama#gne aqyA&si# || 121

T.B.3.7.13.1 
yatteq grAvNNA# cicChiqduH so#ma rAjan | priqyANya~ggA#niq svadhi#tAq parU(gm)#Shi | 
tathsaMdhaqth svAjye#noqta va#rdhayasva | aqnAqgasoq adhaqmithsaqMkShaye#ma | 
yatteq grAvA# bAqhucyu#toq acu#cyavuH | naroq yatte# duduqhu rdakShi#Nena | 
tattaq ApyA#yatAqM tatte$ | niShTyA#yatAM deva soma | 
yatteq tvaca#M biBiqduryaccaq yoni$M | 
yadAqsthAnAqt pracyu#toq vena#siq tmanA$ || 122

T.B.3.7.13.2 
tvayAq tathso#ma guqptama#stu naH | sA na#H saqMdhA&sa#tparaqme vyo#man | 
ahAqcCharI#raqM paya#sA saqmetya# | aqnyo$&nyo Bavatiq varNo# asya | 
tasmi#n. vaqyamupa#hUtAqstava# smaH | A no# Bajaq sada#si viqSvarU#pe | 
nRuqcakShAqH soma# uqta SuqSruga#stu | mA noq vihA#sIqdgira# AvRuNAqnaH | 
anA#gAstaqnuvo# vAvRudhAqnaH | A no# rUqpaM ~Mva#hatuq jAya#mAnaH || 123

T.B.3.7.13.3 
upa#kSharanti juqhvo# GRuqtena# | priqyANya~ggA#niq tava# vaqrdhaya#ntIH | 
tasmai# te somaq namaq idvaSha#Tca | upa# mA rAjanth sukRuqte hva#yasva | 
saM prA#NApAqnAByAq(gm)q samuq cakShu#ShAq tvaM | 
sa(gg) Srotre#Na gacChasva soma rAjan | yattaq Asthi#taq(gm)q Samuq tatte# astu | 
jAqnIqtAnna#H saqMgama#ne pathIqnAM | eqtaM jA#nItAtparaqme vyo#man | 
vRukA$H sadhasthA viqda rUqpama#sya || 124

T.B.3.7.13.4 
yadAq gacChA$t paqthiBi# rdevaqyAnai$H | iqShTAqpUqrte kRu#NutAdAqvira#smai | 
ari#ShTo rAjannagaqdaH pare#hi | nama#ste astuq cakSha#se raGUyaqte | 
nAkaqmAro#ha saqha yaja#mAnena | sUrya#M gacChatAtparaqme vyo#man | 
aBU$ddeqvaH sa#viqtA vandyoq&nu na#H | iqdAnIqmahna# upaqvAcyoq nRuBi#H | 
vi yo ratnAq Baja#ti mAnaqveBya#H | SreShTha#M noq atraq dravi#NaqM ~MyathAq dadha#t | 
upa# no mitrAvaruNAviqhAva#taM | 
aqnvAdI$dhyAthAmiqha na#H saKAyA | AqdiqtyAnAqM prasi#tir heqtiH | 
uqgrA SaqtApA$ShThA Gaq viShAq pari#No vRuNaktu | ApyA#yasvaq saM te$ || 125

T.B.3.7.14.1 
yaddi#dIqkShe mana#sAq yacca# vAqcA | yadvA$ prAqNaiScakShu#ShAq yaccaq Srotre#Na | 
yadreta#sA mithuqnenApyAqtmanA$ | aqdByo loqkA da#dhiqre teja# indriqyaM | 
SuqkrA dIqkShAyaiq tapa#so viqmoca#nIH | Apo# vimoqktrI rmayiq teja# indriqyaM | 
yadRuqcA sAmnAq yaju#ShA | paqSUqnAM carma#n. haqviShA# didIqkShe | 
yacChando#Biq-roSha#dhIBiq-rvanaqspatau$ |
aqdByo loqkA da#dhiqre teja# indriqyaM || 126

T.B.3.7.14.2 
SuqkrA dIqkShAyaiq tapa#so viqmoca#nIH | Apo# vimoqktrI rmayiq teja# indriqyaM | 
yenaq brahmaq yena# kShaqtraM | 
yene$ndrAqgnI praqjApa#tiqH somoq varu#Noq yenaq rAjA$ | 
viSve# deqvA RuSha#yoq yena# prAqNAH | aqdByo loqkA da#dhireq teja# indriqyaM | 
SuqkrA dIqkShAyaiq tapa#so viqmoca#nIH | Apo# vimoqktrI rmayiq teja# indriqyaM | 
aqpAM puShpa#maqsyoSha#dhInAq(gm)q rasa#H | soma#sya priqyaM dhAma# || 127

T.B.3.7.14.3 
aqgneH priqyata#ma(gm) haqviH svAhA$ | 
aqpAM puShpa#maqsyoSha#dhInAq(gm)q rasa#H | 
soma#sya priqyaM dhAma# | indra#sya priqyata#ma(gm) haqviH svAhA$ | 
aqpAM puShpa#maqsyoSha#dhInAq(gm)q rasa#H | soma#sya priqyaM dhAma# | 
viSve#ShAM deqvAnA$M priqyata#ma(gm) haqviH svAhA$ | 
vaqya(gm) so#ma vraqte tava# | mana#staqnUShuq pipra#taH | 
praqjAva#nto aSImahi || 128

T.B.3.7.14.4 
deqveBya#H piqtRuByaqH svAhA$ | soqmyeBya#H piqtRuByaqH svAhA$ | 
kaqvyeBya#H piqtRuByaqH svAhA$ | devA#sa iqha mA#dayadhvaM | 
somyA#sa iqha mA#dayadhvaM | kavyA#sa iqha mA#dayadhvaM | 
ana#ntaritAH piqtara#H soqmyAH so#mapIqthAt | apai#tu mRuqtyuqramRuta#M naq Agan# | 
vaiqvaqsvaqto noq aBa#yaM kRuNotu | paqrNaM ~Mvaqnaspate#riva || 129

T.B.3.7.14.5 
aqBi na#H SIyatA(gm) raqyiH | saca#tAM naqH SacIqpati#H | 
para#M mRutyoq anuqpare#hiq panthA$M | yasteq sva ita#ro devaqyAnA$t | 
cakShu#Shmate SRuNvaqte te$ bravImi | mA na#H praqjA(gm) rI#riShoq mota vIqrAn | 
iqdamUq nu Sreyo#&vaqsAnaqmAga#nma | yadgoqjid-dha#naqji-da#Svaqjidyat | 
paqrNaM ~Mvanaqspate#riva | aqBi na#H SIyatA(gm) raqyiH | 
saca#tAM naqH SacIqpati#H || 130

|| hari#H oM ||
 
taittirIya brAhmaNe tRutIyAShTake aShTama prapAThakaH
aSvamedha brAhmaNaM vaiSvadevaM kANDaM tatra prathamamahaH  
hariH oM ||
T.B.3.8.1.1 
sAqMgraqhaqNyeShTyA# yajate | iqmAM jaqnatAq(gm)q saMgRu#hNAqnIti# | 
dvAda#SAratnI raSaqnA Ba#vati | dvAda#Saq mAsA$H saM~MvathsaqraH | 
saqM~Mvaqthsaqrameq vA va#rundhe | mauq~jjI Ba#vati | Urgvai mu~jjA$H | 
Urja#meq vA va#rundhe | ciqtrA nakSha#traM Bavati | ciqtraM ~MvA eqtatkarma# || 1 || 
T.B.3.8.1.2 
yada#SvameqdhaH samRu#ddhyai | puNya#nAma devaq yaja#namaq-dhyava#syati | 
puNyA#meqva tena# kIqrtimaqBi ja#yati | 
apa#dAtInRuqtvija#H saqmAva#haqntyA su#brahmaqNyAyA$H | 
suqvaqrgasya# loqkasyaq sama#ShTyai | keqSaqSmaqSru va#pate | 
naqKAniq nikRu#ntate | daqto dhA#vate | snAti# | aha#taqM ~MvAsaqH pari#dhatte | 
pAqpmano&pa#hatyai | vAca#M ~Myaqtvopa#vasati | suqvaqrgasya# loqkasyaq guptyai$ | rAtri#M jAgaqraya#nta Asate |  suqvaqrgasya# loqkasyaq sama#ShTyai || 2 || 
T.B.3.8.2.1 
catu#ShTayyaq Apo# Bavanti | catu#SSaPoq vA aSva#H prAjApaqtyaH samRu#ddhyai || 
tA diqgByaH saqmABRu#tA Bavanti | diqkShu vA Apa#H | 
annaqM ~MvA A#paH | aqdByo vA anna#M jAyate | yadeqvAdByo&nnaqM jAya#te | 
tadava#rundhe | tAsu# brahmaudaqnaM pa#cati | reta# eqva tadda#dhAti || 3 || 
T.B.3.8.2.2 
catu#SSarAvo Bavati | diqkShve#va prati#tiShThati || uqBaqyato# ruqkmau Ba#vataH | 
uqBaqyata# eqvAsmiq-nruca#M dadhAti | uddha#rati SRutaqtvAya# | 
saqrpiShvA$n Bavati medhyaqtvAya# | caqtvAra# Ar.SheqyAH prASna#nti | 
diqSAmeqva jyoti#Shi juhoti | caqtvAriq hira#NyAni dadAti | 
diqSAmeqva jyotIq(gm)qShya va#rundhe || 4 || 
T.B.3.8.2.3 
yadAjya#-muqcChiShya#te | tasmi#nraSaqnAM nyu#natti | praqjApa#tiqrvA o#daqnaH | 
retaq Ajya$M | yadAjye# raSaqnAM nyuqnatti# | praqjApa#timeqva reta#sAq sama#rdhayati | daqrBaqmayI# raSaqnA Ba#vati | baqhu vA eqSha ku#caqro#&meqdhyamupa# gacChati | 
yadaSva#H | paqvitraqM ~Mvai daqrBAH || 5 || 
T.B.3.8.2.4 
yadda#rBaqmayI# raSaqnA Bava#ti | puqnAtyeqvaina$m | 
pUqtame#naqM medhyaqmAla#Bate | aSva#syaq vA Ala#bdhasya mahiqmoda#krAmat | 
sa maqhartvi#jaqH prAvi#Sat | tanmaqhartvi#jAM mahartviqktvam | 
yanmaqhartvi#jaH prAqSnanti# | maqhiqmAna#-meqvAsmiqn-tadda#dhati | 
aSva#syaq vA Ala#bdhasyaq retaq uda#krAmat | tathsuqvarNaq(gm)q hira#Nyama-Bavat | 
yathsuqvarNaq(gm)q hira#NyaqM dadA#ti | reta# eqva tadda#dhAti | 
oqdaqne da#dAti | retoq vA o#daqnaH | retoq hira#Nyam | 
reta#saiqvAsmiq-nreto# dadhAti || 6 || 
T.B.3.8.3.1 
yo vai brahma#Ne deqveBya#H praqjApa#taqye-&pra#tiproqcyASvaqM medhya#M baqdhnAti# | 
A deqvatA$Byo vRuScyate | pApI#yAn Bavati | yaH pra#tiqprocya# | na deqvatA$Byaq AvRu#Scyate | vasI#yAn Bavati || yadAha# | brahmaqnnaSvaqM medhya#M BanthsyAmi 
deqveBya#H praqjApa#tayeq tena# rAdhyAsaqmiti# | brahmaq vai braqhmA | 
brahma#Na eqva deqveBya#H praqjApa#taye pratiqprocyASvaqM medhya#M badhnAti || 7 || 
T.B.3.8.3.2 
na deqvatA$Byaq AvRu#Scyate | vasI#yAn Bavati | 
deqvasya# tvA saviqtuH pra#saqva iti# raSaqnAmAda#tteq prasU$tyai | 
aqSvino$r-bAqhuByAq-mityA#ha | aqSvinauq hi deqvAnA#-madhvaqryU AstA$m | 
pUqShNo hastA$ByAq-mityA#haq yatyai$ | vyRu#ddhaqM ~MvA eqtadyaqj~jasya# | 
yada#yaqjuShke#Na kriqyate$ | 
iqmAma#-gRuBNanraSaqnA-mRuqtasye-tyadhi#vadatiq yaju#ShkRutyai | 
yaqj~jasyaq samRu#ddhyai || 8 || 
T.B.3.8.3.3 
tadA#huH | dvAda#SAratnI raSaqnA ka#rtaqvyA(3) trayo#daSAraqtnI(3)riti# | 
RuqShaqBo vA eqSha Ru#tUqnAm | yathsa#M~MvathsaqraH | 
tasya# trayodaqSo mAso# viqShTapa$m | RuqShaqBa eqSha yaqj~jAnA$m | 
yada#SvameqdhaH | yathAq vA Ru#ShaqBasya# viqShTapa$m | eqvameqtasya# viqShTapa$m | 
traqyoqdaqSama#raqtni(gm) ra#SaqnAyA#muqpA-da#dhAti || 9 || 
T.B.3.8.3.4 
yatha#r.ShaqBasya# viqShTapa(gm)# sa(gg)skaqroti# | tAqdRugeqva tat | 
pUrvaq Ayu#Shi viqdathe#Shu kaqvyetyA#ha | Ayu#reqvAsmi#n dadhAti | 
tayA# deqvAH suqtamAba#-BUvuqrityA#ha | BUti#meqvopA-va#rtate | 
Ruqtasyaq sAma$nthsaqra-mAqrapaqntItyA#ha | saqtyaM ~MvA Ruqtam | 
saqtyenaiqvaina# mRuqtenAra#Bate | aqBiqdhA aqsItyA#ha || 10 || 

T.B.3.8.3.5 
tasmA#daSva-medhayAqjI sarvA#Ni BUqtAnyaqBi Ba#vati | 
Buva#namaqsItyA#ha | BUqmAna#meqvopai#ti | yaqntA&sItyA#ha | 
yaqntAra#meqvaina#M karoti | dhaqrtA&sItyA#ha | dhaqrtAra#meqvaina#M karoti | 
so$&gniM ~Mvai$SvAnaqra-mityA#ha | aqgnAveqvaina#M ~MvaiSvAnaqre ju#hoti | 
sapra#thasaqmityA#ha || 11 || 
T.B.3.8.3.6 
praqjayaiqvaina#M paqSuBi#H prathayati | svAhA#kRutaq ityA#ha | 
homa# eqvAsyaiqShaH | pRuqthiqvyAmityA#ha | aqsyAmeqvainaqM prati#ShThApayati | 
yaqntA rADyaqntA&siq yama#no dhaqrtA&si dhaqruNaq ityA#ha | 
rUqpameqvAsyaiq-tanma#hiqmAnaqM ~MvyAca#ShTe | 
kRuqShyai tvAq kShemA#ya tvA raqyyai tvAq poShA#yaq tvetyA#ha | 
AqSiSha#meqvaitAmA SA$ste | svaqgA tvA# deqveByaq ityA#ha | 
deqveBya# eqvaina(gg)# svaqgA ka#roti | svAhA$ tvA praqjApa#tayaq ityA#ha | 
prAqjAqpaqtyo vA aSva#H | yasyA# eqva deqvatA#yA AlaqByate$ | 
tayaiqvainaq(gm)q sama#rdhayati || 12 || 
T.B.3.8.4.1 
yaH piqtura#nuqjAyA$H puqtraH | sa puqrastA$nnayati | 
yo mAqtura#nuqjAyA$H puqtraH | sa paqScAnna#yati | 
viShva#~jcameq vAsmA$tpAqpmAnaqM ~MvivRu#hataH | 
yo arva#ntaqM jiGA(gm)#satiq tamaqBya#mItiq varu#Naq 
itiq SvAna#M caturaqkShaM prasau#ti | 
paqro marta#H paqraH Svetiq Suna#ScaturaqkShasyaq praha#nti | 
Svevaq vai pAqpmA BrAtRu#vyaH | pAqpmAna#meqvAsyaq BrAtRu#vya(gm) hanti | 
saiqdhraqkaM musa#laM Bavati || 13 || 

T.B.3.8.4.2 
karma# karmaiqvAsmai# sAdhayati | pauq(gm)qScaqleqyo ha#nti | 
puq(gg)q ScaqlvAM ~Mvai deqvAH SucaqM nya#dadhuH | SuqcaivAsyaq Suca(gm)# hanti | 
pAqpmA vA eqtamI$PsaqtItyA#huH | yo$&Svameqdhenaq yaja#taq iti# | 
aSva#syA-dhaspaqdamupA$syati | vaqjrI vA aSva#H prAjApaqtyaH | 
vajre#Naiqva pAqpmAnaqM BrAtRu#vyaqmava#-krAmati | daqkShiqNA &pa#plAvayati || 14 || 

T.B.3.8.4.3 
pAqpmAna#-meqvAsmAq-cChama#laqmapa# plAvayati | aiqShIqka u#dUqho Ba#vati | 
AyuqrvA iqShIkA$H | Ayu#reqvAsmi#ndadhati | aqmRutaqM ~MvA iqShIkA$H | 
aqmRuta#meqvAsmi#n dadhati | veqtaqsaq-SAqKopaqsaM ba#ddhA Bavati | 
aqPsuyo#niqrvA aSva#H | aqPsuqjo ve#taqsaH | svAdeqvainaqM ~Myoneqrnirmi#mIte | puqrastA$t praqtya~jca#maq-ByudU#hati | puqrastA$-deqvAsmi#n praqtIcyaqmRuta#M dadhAti | aqhaM caq tvaM ca# vRutrahaqnniti# braqhmA yaja#mAnasyaq hasta#M gRuhNAti | braqhmaqkShaqttre eqva saMda#dhAti | aqBi kratve$ndra BUqradhaq jmannitya#dhvaqryur-yaja#mAnaM ~MvAcayatyaq-Bijiqtyai || 15 || 

T.B.3.8.5.1 
caqtvAra# RuqtvijaqH samu#kShanti | 
AqBya eqvaina#M cataqsRuByo# diqgByo#&Bi-samI#rayanti | 
Saqtena# rAjapuqtraiH saqhAdhvaqryuH | puqrastA$t praqtya~g.ktiShThaqn prokSha#ti | 
aqnenASve#naq medhye#neqShTvA | aqya(gm) rAjA# vRuqtraM ~Mva#dhyAqditi# | 
rAqjyaM ~MvA a#dhvaqryuH | kShaqttra(gm) rA#japuqtraH | rAqjyenaiqvAsmi#n kShaqttraM da#dhAti | SaqtenA#-rAqjaBiqruqgraiH saqha braqhmA || 16 || 
T.B.3.8.5.2 
daqkShiqNaqta udaq~g.ktiShThaqn prokSha#ti | aqnenASve#naq medhye#neqShTvA | 
aqya(gm) rAjA$ &pratidhRuqShyo$-&stviti# | balaqM ~Mvai braqhmA | 
bala#marAqjograH | bale#naiqvAsmiqn bala#M dadhAti | 
Saqtena# sUtagrAmaqNiBi#H saqha hotA$ | paqScAtprA~g.ktiShThaqn prokSha#ti | 
aqnenASve#na medhye#neqShTvA | aqya(gm) rAjAq&syai viqSaH || 17 || 

T.B.3.8.5.3 
baqhuqgvai ba#hvaqSvAyai# bahvajAviqkAyai$ | 
baqhuqvrIqhiqyaqvAyai# bahumAShatiqlAyai$ | 
baqhuqhiqraqNyAyai# bahuhaqstikA#yai | baqhuqdAqsaqpUqruqShAyai# rayiqmatyaiq puShTi#matyai | baqhuqrAqyaqspoqShAyaiq rAjAq&stviti# | BUqmA vai hotA$ | 
BUqmA sU#tagrAmaqNya#H | BUqmnaivAsmi#n BUqmAna#M dadhAti | 
Saqtena# kShattasaMgrahIqtRuBi#H saqhodgAqtA | uqttaqraqto da#kShiqNA tiShThaqn prokSha#ti || 18 || 

T.B.3.8.5.4 
aqnenASve#naq medhye#neqShTvA | aqya(gm) rAjAq sarvaqmAyu#reqtviti# | 
AyuqrvA u#dgAqtA | Ayu#H kShattasaMgrahIqtAra#H | Ayu#ShaiqvAsmiq-nnAyu#r-dadhAti | 
Saqta(gm) Sa#taM Bavanti | SaqtAyuqH puruSha#H Saqtendri#yaH | 
Ayu#Shyeqvendriqye prati#tiShThati | caqtuqH SaqtA Ba#vanti | cata#sroq diSa#H | 
diqkShve#va prati#tiShThati || 19 || 
T.B.3.8.6.1 
yathAq vai haqviSho# gRuhIqtasyaq skanda#ti | eqvaM ~MvA eqtadaSva#sya skandati | 
yanniqktamanA#-labdhamuth-sRuqjanti# | yathstokyA# aqnvAha# | 
saqrvaqhuta#-meqvaina#M karoqtyaKska#ndAya | aska#nnaq(gm)q hi tat | 
yaddhuqtasyaq skanda#ti | saqhasraqmanvA#ha | saqhasra#saMmitaH suvaqrgo loqkaH | 
suqvaqrgasya# loqkasyAq-Biji#tyai || 20 || 

T.B.3.8.6.2 
yatpari#mitA anubrUqyAt | pari#mitaqmava#rundhIta | apa#rimitAq anvA#ha | 
apa#rimitaH suvaqrgo loqkaH | suqvaqrgasya# loqkasyaq sama#ShTyai | 
stokyA# juhoti | yA eqva var.ShyAq Apa#H | tA ava#rundhe | 
aqsyAM ju#hoti | iqyaM ~MvA aqgnirvai$SvAnaqraH || 21 || 

T.B.3.8.6.3 
aqsyAmeqvainAqH prati#ShThApayati | uqvAca# ha praqjApa#tiH | 
stokyA#suq vA aqhama#Svameqdha(gm) sa(gg)sthA#payAmi |
tenaq tataqH sa(gg)sthi#tena carAqmIti# | 
aqgnayeq svAhetyA#ha | aqgnaya# eqvaina#M juhoti | somA#yaq svAhetyA#ha | somA#yaiqvaina#M juhoti | saqviqtre svAhetyA#ha | saqviqtra eqvaina#M juhoti || 22 || 

T.B.3.8.6.4 
sara#svatyaiq svAhetyA#ha | sara#svatyA eqvaina#M juhoti | 
pUqShNe svAhetyA#ha | pUqShNa eqvaina#M juhoti | 
bRuhaqspata#yeq svAhetyA#ha | bRuhaqspata#ya eqvaina#M juhoti | 
aqpAM modA#yaq svAhetyA#ha | aqdBya eqvaina#M juhoti | 
vAqyaveq svAhetyA#ha | vAqyavaq eqvaina#M juhoti || 23 || 

T.B.3.8.6.5 
miqtrAyaq svAhetyA#ha | miqtrAyaiqvaina#M juhoti | varu#NAyaq svAhetyA#ha | 
varu#NAyaiqvaina#M juhoti || eqtABya# eqvaina#M deqvatA$Byo juhoti | 
daSa# daSa saqMpAda#M juhoti | daSA$kSharA viqrAT | anna#M ~MviqrAT | 
viqrAjaiqvAnnA-dyaqmava#rundhe | pra vA eqSho$&smA-lloqkAccya#vate | 
yaH parA#cIqrAhu#tIr juqhoti# | puna#H punaraByAqvarta#M juhoti | 
aqsminneqva loqke prati#tiShThati | 
eqtA(gm) haq vAva so$&Svameqdhasyaq sa(gg)sthi#timuvAqcA ska#ndAya | 
aska#nnaq(gm)q hi tat | yadyaqj~jasyaq sa(gg)sthi#tasyaq skanda#ti || 24 || 

T.B.3.8.7.1 
praqjApa#taye tvAq juShTaqM prokShAqmIti# puraqstA$t pratyaq~g.ktiShThaqn prokSha#ti | 
praqjApa#tiqrvai deqvAnA#mannAqdo vIqryA#vAn | 
aqnnAdya#meqvAsmi#n. vIqrya#M dadhAti | 
tasmAqdaSva#H paSUqnAma#nnAqdo vIqryA#vattamaH || 
iqndrAqgniByAqM tveti# dakShiNaqtaH | 
iqndrAqgnI vai deqvAnAqmoji#ShThauq bali#ShThau | oja# eqvAsmiqn bala#M dadhAti | 
tasmAqdaSva#H paSUqnAmoji#ShThoq bali#ShThaH | vAqyaveq tveti# paqScAt | 
vAqyurvai deqvAnA#mAqSuH sA#rasAqritama#H || 25 || 
T.B.3.8.7.2 
jaqvameqvAsmi#n dadhAti | tasmAqdaSva#H paSUqnAmAqSuH sA#rasAqrita#maH | 
viSve$ByastvA deqveByaq ityu#ttaqrataH | 
viSveq vai deqvA deqvAnA$M ~MyaSaqsvita#mAH | 
yaSa# eqvAsmi#ndadhAti | tasmAqdaSva#H paSUqnAM ~Mya#Saqsvita#maH | 
deqveByaq-stvetyaqdhastA$t | deqvA vai deqvAnAq-mapa#citatamAH | 
apa#citi-meqvAsmi#n dadhAti | tasmAqdaSva#H paSUqnA-mapa#citatamaH || 26 || 
T.B.3.8.7.3 
sarve$ByastvA deqveByaq ityuqpari#ShTAt | sarveq vai deqvAstviShi#manto haraqsvina#H | 
tviShi#meqvAsmiqnq haro# dadhAti | tasmAqdaSva#H paSUqnAM tviShi#mAn. haraqsvita#maH | 
diqve tvAq&ntari#kShAya tvA pRuthiqvyai tvetyA#ha | eqBya eqvaina#M ~MloqkeByaqH prokSha#ti | 
saqte tvA&sa#te tvAq&dByast-vauSha#dhIByastvAq viSve$ByastvA BUqteByaq ityA#ha | 
tasmA#daSva-medhayAq-jinaq(gm)q sarvA#Ni BUqtAn-yupa#jIvanti | 
braqhmaqvAqdino# vadanti | yatprA#jApaqtyo&Sva#H | 
athaq kasmA#denamaqnyAByo# deqvatAqByo&piq proqkShatIti# | 
aSveq vai sarvA# deqvatA# aqnvAya#ttAH | 
taM ~MyadviSve$ByastvA BUqteByaq iti# proqkShati# | 
deqvatA# eqvAsmi#-nnaqnvAyA#tayati | 
tasmAqdaSveq sarvA# deqvatA# aqnvAya#ttAH || 27 || 

T.B.3.8.8.1 
yathAq vai haqviSho# gRuhIqtasyaq skanda#ti | eqvaM ~MvA eqtadaSva#sya skandati | 
yatprokShi#taq-manA#-labdhamuth-sRuqjanti# | yada#SvacariqtAni# juqhoti# | 
saqrvaqhuta#-meqvaina#M karoqtyaska#ndAya | aska#nnaq(gm)q hi tat | 
yaddhuqtasyaq skanda#ti | IMqkAqrAyaq svAheM kRu#tAyaq svAhetyA#ha | 
eqtAniq vA a#SvacariqtAni# | caqriqtaireqvainaq(gm)q sama#rdhayati || 28 || 
T.B.3.8.8.2 
tadA#huH | anA#hutayoq vA a#SvacariqtAni# | naitA ho#taqvyA# iti# | athoq KalvA#huH | 
hoqtaqvyA# eqva | atraq vAvaivaM ~MviqdvAna#Svameqdha(gm) sa(gg) sthA#payati | 
yada#SvacariqtAni# juqhoti# | tasmA$ddhotaqvyA# iti# | 
baqhiqrdhA vA e#nameqtadAqyata#nA-ddadhAti | 
BrAtRu#vyamasmai janayati || 29 || 
T.B.3.8.8.3 
yasyA# nAyataqne$-&nyatrAqgne-rAhu#tIr juqhoti# | 
sAqviqtriqyA iShTyA$H puqrastA$thsviShTaq kRuta#H | 
AqhaqvaqnIye$-&SvacariqtAni# juhoti | Aqyata#na eqvAsyAhu#tIr juhoti | 
nAsmaiq BrAtRu#vyaM janayati | tadA#huH | 
yaqj~jaqmuqKe ya#j~jamuKe hotaqvyA$H | yaqj~jasyaq kluptyai$ | 
suqvaqrgasya# loqkasyA-nu#KyAtyAq iti# | athoq KalvA#huH | 30
T.B.3.8.8.4 
yadya#j~jamuqKe ya#j~jamuKe juhuqyAt | paqSuBiqryaja#mAnaqM ~Mvya#rdhayet | 
ava# suvaqrgA-lloqkAtpa#dyeta | pApI#yAntsyAqditi# | saqkRudeqva ho#taqvyA$H | 
na yaja#mAnaM paqSuBiqrvya#rdhayati | aqBi su#vaqrgaM ~MloqkaM ja#yati | 
na pApI#yAn Bavati | aqShTAca#tvAri(gm)-Sata-maSva-rUqpANi# juhoti | 
aqShTAca#tvAri(gm)-SadakSharAq- jaga#tI | jAgaqto&Sva#H prAjApaqtyaH samRu#ddhyai | 
ekaqmati#riktaM juhoti | tasmAqdeka#H praqjAsvardhu#kaH || 31 || 

T.B.3.8.9.1 
viqBUrmAqtrA praqBUH piqtretyA#ha | iqyaM ~Mvai mAqtA | aqsau piqtA | 
AqByAmeqvainaqM pari#dadAti | aSvo#&siq hayoq&sItyA#ha | SAstyeqvaina#meqtat | 
tasmA$cChiqShTAH praqjA jA#yante | atyoq&sItyA#ha | 
tasmAqdaSvaqH sarvA$n paqSUnatye#&ti | 
tasmAqdaSvaqH sarve#ShAM paSUqnA(gg) SraiShThya#M gacChati || 32 || 
T.B.3.8.9.2 
pra yaqSaH SraiShThya#mApnoti | ya eqvaM ~Mveda# | 
naroq&syarvA#&siq sapti#rasi vAqjya#sItyA#ha | 
rUqpameqvAsyaiq-tanma#hiqmAnaqM ~MvyAca#ShTe | yayuqrnAmAq&sItyA#ha | 
eqtadvA aSva#sya priqyaM nA#maqdheya$m | priqyeNaiqvaina#M nAmaqdheye#nAq-Biva#dati | 
tasmAqdapyA#miqtrau saqMgatya# | nAmnAq ceddhvaye#te | miqtrameqva Ba#vataH || 33 || 

T.B.3.8.9.3 
AqdiqtyAnAqM patvA&nviqhItyA#ha | AqdiqtyAneqvaina#M gamayati || 
aqgnayeq svAhAq svAhe$ndrAq-gniByAqmiti# pUrva-hoqmA~jju#hoti | 
pUrvaq eqva dviqShantaqM BrAtRu#vyaq-mati#krAmati | 
BUra#si Buqve tvAq BavyA#ya tvA BaviShyaqte tvetyuthsRu#jati sarvaqtvAya# | 
devA# ASApAlA eqtaM deqveByo&SvaqM medhA#yaq prokShi#taM gopAyaqtetyA#ha | 
SaqtaM ~Mvai talpyA# rAjapuqtrA deqvA A#SApAqlAH | teBya# eqvainaqM pari#dadAti | 
IqSvaqro vA aSvaqH pramu#ktaqH parA$M parAqvataqM ganto$H | 
iqha dhRutiqH svAheqha vidhRu#tiqH svAheqha rantiqH svAheqha rama#tiqH 
svAheti# catRuqShu paqthsu ju#hoti || 34 || 
T.B.3.8.9.4 
eqtA vA aSva#syaq bandha#nam | tABi#reqvaina#M badhnAti | 
tasmAqdaSvaqH pramu#ktoq bandha#naqmA-ga#cChati | 
tasmAqdaSvaqH pramuk#toq bandha#naqM na ja#hAti | 
rAqShTraM ~MvA a#SvameqdhaH | rAqShTre Kaluq vA eqte vyAya#cChante | 
ye&SvaqM medhyaq(gm)q rakSha#nti | teShAqM ~Mya uqdRucaqM gacCha#nti | 
rAqShTrAdeqva te rAqShTraM ga#cCanti | aqtha ya uqdRucaqM na gacCha#nti || 35

rAqShTrAdeqva te vyava#cChidyante | parAq vA eqSha si#cyate | 
yo#&baqlo$&Svameqdhenaq yaja#te | yadaqmitrAq aSva#M ~Mviqnderann# | 
haqnyetA$sya yaqj~jaH | caqtuqSSaqtA ra#kShanti | yaqj~jasyAGA#tAya | 
athAqnyamAqnIyaq prokShe#yuH | saiva tataqH prAya#ScittiH || 4 || 36

T.B.3.8.10.1 
praqjApa#tira-kAmayatA-Svameqdhena# yajeqyeti# | sa tapo#&tapyata | 
tasya# tepAqnasya# | saqptAtmano# deqvatAq uda#krAmann | 
sA dIqkShA&Ba#vat | sa eqtAni# vaiSvadeqvAnya#-paSyat | 
tAnya# juhot | tairvai sa dIqkShAmavA#rundha | yadvai$Sva deqvAni# juqhoti# | 
dIqkShAmeqva tairyaja#mAqno-&va#rundhe || 37 || 

T.B.3.8.10.2 
saqpta ju#hoti | saqpta hi tA deqvatA# uqdakrA#mann | aqnvaqhaM ju#hoti | 
aqnvaqhameqva dIqkShAmava#rundhe | trINi# vaiSvadeqvAni# juhoti | 
caqtvAryau$d-grahaqNAni# | saqpta saMpa#dyante | 
saqpta vai SIqr.ShaqNyA$H prAqNAH | prAqNA dIqkShA | 
prAqNaireqva prAqNAndIqkShAma-va#rundhe || 38 || 

T.B.3.8.10.3 
eka#vi(gm)SatiM ~MvaiSvadeqvAni# juhoti | eka#vi(gm)Satiqr vai de#valoqkAH | 
dvAda#Saq mAsAqH pa~jcaqrtava#H | traya# iqme loqkAH | 
aqsAvA#diqtya e#kaviq(gm)qSaH | 
eqSha su#vaqrgo loqkaH | taddaivya#M kShaqttram | sA SrIH | 
tadbraqdhnasya# viqShTapa$m | tathsvArA$jya-mucyate || 39 || 

T.B.3.8.10.4 
triq(gm)qSata#mau-dgrahaqNAni# juhoti | 
triq(gm)qSada#kSharA viqrAT | anna#M ~MviqrAT | 
viqrAjaiq-vAnnAdyaqma va#rundhe | treqdhA viqBajya# deqvatA$M juhoti | 
tryA#vRutoq vai deqvAH | tryA#vRuta iqme loqkAH | eqShAM ~MloqkAnAqmAptyai$ | 
eqShAM ~MloqkAnAqM kluptyai$ | apaq vA eqtasmA$tprAqNAH krA#manti || 40 || 
T.B.3.8.10.5 
yo dIqkShAma#tireqcaya#ti | saqptAqhaM praca#ranti | saqpta vai SI#r.ShaqNyA$H prAqNAH | 
prAqNA dIqkShA | prAqNaireqva prAqNAn-dIqkShAma-va#rundhe | 
pUqrNAqhuqtimu#ttaqmAM ju#hoti | sarvaqM ~Mvai pU$rNAhuqtiH | 
sarva#meqvApno#ti | atho# iqyaMvai pU$rNAhuqtiH | aqsyAmeqva prati#tiShThati || 41 || 
T.B.3.8.11.1 
prajApa#ti-raSvameqdhama#-sRujata | ta(gm) sRuqShTaM na ki~jcaqnoda#yacChat | 
taM ~Mvai$SvadeqvA-nyeqvoda#-yacChann | yadvai-$SvadeqvAni# juqhoti# | 
yaqj~jasyodya#tyai | svAhAq-&&dhimAdhI#tAyaq svAhA$ | svAhA &&dhI#taqM mana#seq svAhA$ | 
svAhAq mana#H praqjApa#tayeq svAhA$ | 
kAyaq svAhAq kasmaiq svAhA# kataqmasmaiq svAheti# prAjApaqtye muKye# BavataH | 
praqjApa#ti-muKABireqvaina#M deqvatA#Biqrudya#cChate || 42 || 

T.B.3.8.11.2 
adi#tyaiq svAhA&di#tyai maqhyai$ svAhA&di#tyai sumRuDIqkAyaiq svAhetyA#ha | 
iqyaM ~MvA adi#tiH | aqsyA eqvaina#M pratiqShThAyodya#cChate | 
sara#svatyaiq svAhAq sara#svatyai bRuhaqtyai$ svAhAq sara#svatyai pAvaqkAyaiq svAhetyA#ha | 
vAgvai sara#svatI | vAqcaivainaq-mudya#cChate || 
pUqShNe svAhA# pUqShNe pra#paqthyA#yaq svAhA# pUqShNe 
naqrandhi#ShAyaq svahetyA#ha | 
paqSavoq vai pUqShA | paqSuBi#reqvainaq-mudya#cChate | 
tvaShTreq svAhAq tvaShTre# tuqrIpA#yaq svAhAq tvaShTre# puruqrUpA#yaq svAhetyA#ha | 
tvaShTAq vai pa#SUqnAM mi#thuqnAnA(gm)# rUpaqkRut | 
rUqpameqva paqSuShu# dadhAti | atho# rUqpaireqvainaq-mudya#cChate | 
viShNa#veq svAhAq viShNa#ve niKuryaqpAyaq svAhAq 
viShNa#ve niBUyaqpAyaq svAhetyA#ha | 
yaqj~jo vai viShNu#H | yaqj~jAyaiqvainaq-mudya#cChate | 
pUqrNAqhuqti-mu#ttaqmAM ju#hoti | 
pratyutta#bdhyai sayaqtvAya# || 43 || 

T.B.3.8.12.1 
sAqviqtramaqShThA ka#pAlaM prAqtar-nirva#pati | aqShTAkSha#rA gAyaqtrI | 
gAqyaqtraM prAqtaH savaqnam | 
prAqtaqH saqvaqnA deqvaina#M gAyatriqyA-SChandaqso&dhiq nirmi#mIte | 
atho$ prAtaH savaqnameqva tenA$pnoti | gAqyaqtrIM Chanda#H || 
saqviqtre pra#saviqtra ekA#daSa-kapAlaM maqdhyandi#ne | ekA#daSAkSharA triqShTup | 
traiShTu#BaqM mAdhya#ndinaq(gm)q sava#nam | 
mAdhya#ndinAdeqvainaq(gm)q sava#nAttriqShTuBaq-SChandaqso&dhiq nirmi#mIte || 44 ||
T.B.3.8.12.2 
athoq mAdhya#ndinameqva sava#naqM tenA$pnoti | triqShTuBaqM Chanda#H | 
saqviqtra A#saviqtre dvAda#Sa-kapAlama-parAqhNe | dvAda#SAkSharAq jaga#tI | 
jAga#taM tRutIyasavaqnam | 
tRuqtIqyaqsaqvaqnA-deqvainaqM jaga#tyAq-SChanda#so&dhiq nirmi#mIte | 
atho# tRutIyasavaqna-meqva tenA$pnoti | jaga#tIqM canda#H | 
IqSvaqro vA aSvaqH pramu#ktaqH parA$M parAqvataqM ganto$H | 
iqha dhRutiqH svAheqha vidhRu#tiqH svAheqha rantiqH svAheqha rama#tiqH svAhetiq 
cata#sraq Ahu#tIrjuhoti || 45 ||
T.B.3.8.12.3 
cata#sroq diSa#H | diqgBi-reqvainaqM pari#gRuhNAti | 
ASva#ttho vraqjo Ba#vati | praqjApa#tir-deqveByoq nilA#yata | aSvo# rUqpaM kRuqtvA | 
so$&Svaqtthe sa#M~Mvathsaqrama#tiShThat | tada#Svaq-tthasyA$-Svatthaqtvam | 
yadASva#ttho vraqjo Bava#ti | sva eqvainaqM ~Myonauq prati#ShThApayati || 46 || 

T.B.3.8.13.1 
A bra#hman brAhmaqNo bra#hmavarcaqsI jA#yatAqmityA#ha | 
brAqhmaqNa eqva bra#hmavarcaqsaM da#dhAti | 
tasmA$tpuqrA brA$hmaqNo bra#hmavarcaqsya# jAyata | 
A&sminrAqShTre rA#jaqnya# iShaqvya#H SUro# mahAraqtho jA#yatAqmityA#ha | 
rAqjaqnya# eqva SauqryaM ma#hiqmAna#M dadhAti | 
tasmA$tpuqrA rA#jaqnya# iShaqvya#H SUro# mahAraqtho#&jAyata | 
dogdhrI# dheqnurityA#ha | dheqnvAmeqva payo# dadhAti | 
tasmA$tpuqrA dogdhrI# dheqnura#jAyata | voDhA#&naqDvAnityA#ha || 47 || 

T.B.3.8.13.2 
aqnaqDuhyeqva vIqrya#M dadhAti | tasmA$tpuqrA voDhA#&naqDvAna# jAyata || 
AqSuH saptiqrityA#ha | aSva# eqva jaqvaM da#dhAti | tasmA$tpuqrA-&&SuraSvo#-&jAyata | pura#MdhiqryoShetyA#ha | yoqShityeqva rUqpaM da#dhAti | 
tasmAqthstrI yu#vaqtiH priqyA BAvu#kA | jiqShNU ra#theqShThA ityA#ha | 
A haq vai tatra# jiqShNU ra#theqShThA jA#yate || 48 || 

T.B.3.8.13.3 
yatraiqtena# yaqj~jenaq yaja#nte | saqBeyoq yuvetyA#ha | yo vai pU$rvavaya#sI | 
sa saqBeyoq yuvA$ | tasmAqdyuvAq pumA$n priqyo BAvu#kaH | 
A&sya yaja#mAnasya vIqro jA#yatAqmityA#ha | 
A haq vai tatraq yaja#mAnasya vIqro jA#yate | yatraiqtena# yaqj~jenaq yaja#nte | 
niqkAqme ni#kAme naH paqrjanyo# var.ShaqtvityA#ha | 
niqkAqme ni#kAme haq vai tatra# paqrjanyo# var.Shati | yatraiqtena# yaqj~jenaq yaja#nte | 
Paqlinyo# naq oSha#dhayaH pacyantAqmityA#ha | 
Paqlinyo# haq vai tatrauSha#dhayaH pacyante |  yatraiqtena# yaqj~jenaq yaja#nte | 
yoqgaqkSheqmo na#H kalpatAqmityA#ha | 
kalpa#te haq vai tatra# praqjAByo# yogakSheqmaH |  yatraiqtena# yaqj~jenaq yaja#nte | || 49 || 
T.B.3.8.14.1 
praqjApa#tir-deqveByo# yaqj~jAnvyAdi#Sat | sa Aqtma-nna#Svameqdha-ma#dhatta | 
taM deqvA a#bruvann | eqSha vAva yaqj~jaH | yada#SvameqdhaH | apyeqva no&trAqstviti# | 
teBya# eqtAna#nnahoqmAn prAya#cChat | tAna#juhot | tairvai sa deqvAna#prINAt | 
yada#nna hoqmA~jjuqhoti# || 50 || 
T.B.3.8.14.2 
deqvAneqva tairyaja#mAnaH prINAti | Ajye#na juhoti | aqgnervA eqtadrUqpam | 
yadAjya$m | yadAjye#na juqhoti# | aqgnimeqva tatprI#NAti | madhu#nA juhoti | 
maqhaqtyai vA eqtaddeqvatA#yai rUqpam | yanmadhu# | yanmadhu#nA juqhoti# || 51 || 
T.B.3.8.14.3 
maqhaqtImeqva taddeqvatA$M prINAti | taqNDuqlairju#hoti | vasU#nAqM ~MvA eqtadrUqpam | 
yatta#NDuqlAH | yatta#NDuqlairjuqhoti# | vasU#neqva tatprI#NAti | pRuthu#kairjuqhoti# | 
ruqdrANAqM ~MvA eqtadrUqpam | yatpRuthu#kAH | yatpRuthu#kairjuqhoti# || 52 || 

T.B.3.8.14.4 
ruqdrAneqva tatprI#NAti | lAqjairju#hoti | AqdiqtyAnAqM ~MvA eqtadrUqpam | 
yallAqjAH | yallAqjairjuqhoti# | AqdiqtyAneqva tatprI#NAti | kaqrambai$rjuqhoti# | 
viSve#ShAqM ~MvA eqtaddeqvAnA(gm)# rUqpam |  yatkaqrambA$H |
yatkaqrambai$rjuqhoti# || 53 || 
T.B.3.8.14.5 
viSvA#neqva taddeqvAn prI#NAti | dhAqnABi#rjuhoti | nakSha#trANAqM ~MvA eqtadrUqpam | 
yaddhAqnAH | yaddhAqnABi#rjuqhoti# | nakSha#trANyeqva tatprI#NAti | 
saktu#Birjuhoti | praqjApa#teqrvA eqtadrUqpam | yatsakta#vaH | yatsaktu#Birjuqhoti# || 54 || 

T.B.3.8.14.6 
praqjApa#timeqva tatprI#NAti | maqsUsyai$rjuhoti | 
sarvA#sAqM ~MvA eqtaddeqvatA#nA(gm) rUqpam | 
yanmaqsUsyA#ni | yanmaqsUsyai$rjuqhoti# | sarvA# eqva taddeqvatA$H prINAti | 
priqyaq~gguqtaqNDuqlairju#hoti | priqyA~ggA# haq vai nAmaiqte | 
eqtairvai deqvA aSvaqsyA~ggA#niq sama#dadhuH | yatpri#ya~ggutaNDuqlair juqhoti# | 
aSva#syaiqvA~ggA#niq saMda#dhAti | daSAnnA#ni juhoti | daSA$kSharA viqrAT | 
viqrAT-kRuqthsnasyAqn-nAdyaqsyAva#-ruddhyai || 55 || 
T.B.3.8.15.1 
praqjApa#ti-raSvameqdhama#-sRujata | 
ta(gm) sRuqShTa(gm) rakShA(gm)#syajiGA(gm)san | 
sa eqtAn praqjApa#tirnakta(gm) hoqmAna#paSyat | tAna#juhoti | 
tairvai sa yaqj~jAdrakShAq(gg)qsyapA#hann | yanna#kta(gm) hoqmA~jjuqhoti# | 
yaqj~jAdeqva tairyaja#mAnoq rakShAq(gg)q syapa#hanti | Ajye#na juhoti | vajroq vA Ajya$m | 
vajre#Naiqva yaqj~jAdrakShAq(gg)q-syapa#hanti || 56 || 

T.B.3.8.15.2 
Ajya#sya pratiqpada#M karoti | prAqNo vA Ajya$m | 
muqKaqta eqvAsya# prAqNaM da#dhAti | aqnnaqhoqmA~jju#hoti | 
SarI#ravadeqvAva#rundhe | vyaqtyAsa#M juhoti | uqBayaqsyA va#rudhyai | 
nakta#M juhoti | rakSha#sAqmapa#hatyai | Ajye#nAntaqto ju#hoti || 57 || 

T.B.3.8.15.3 
prAqNo vA Ajya$m | uqBaqyata# eqvAsya# prAqNaM da#dhAti | puqrastA$ccoqpari#ShTAcca | 
eka#smaiq svAhetyA#ha | aqsminneqva loqke prati#tiShThati | dvAByAq(gg)q svAhetyA#ha | 
aqmuShmi#nneqva loqke prati#tiShThati | uqBayo#reqva loqkayo#H prati#tiShThati | 
aqsmi(gg)ScAq-muShmi(gg)#Sca | SaqtAyaq svAhetyA#ha | 
SaqtAyuqrvai puru#ShaH SaqtavI$ryaH | Ayu#reqva vIqrya#mava#rundhe | 
saqhasrA#yaq svAhetyA#ha | Ayuqrvai saqhasra$m | 
Ayu#reqvAva#rundhe | sarva#smaiq svAhetyA#ha | apaqrimitameqvA varundhe || 58 || 

T.B.3.8.16.1 
praqjApa#tiqM ~MvA eqSha I$PsaqtItyA#huH | yo$&Svameqdhenaq yaja#taq iti# | 
atho# AhuH | sarvA#Ni BUqtAnIti# | eka#smaiq svAhetyA#ha | praqjApa#tiqrvA e#kaH | 
tameqvApno#ti | eka#smaiq svAhAq dvAByAq(gg)q svAhetya#Bi pUqrvamAhu#tIr juhoti | 
aqBiqpUqrvameqva su#vaqrgaM ~Mloqkame#ti | eqkoqttaqraM ju#hoti || 59 || 

T.B.3.8.16.2 
eqkaqvadeqva su#vaqrgaM ~Mloqkame#ti | santa#taM juhoti | 
suqvaqrgasya# loqkasyaq santa#tyai | 
SaqtAyaq svAhetyA#ha | SaqtAyuqrvai puru#ShaH SaqtavI$ryaH | 
Ayu#reqva vIqrya#mava#rundhe | 
saqhasrA#yaq svAhetyA#ha | Ayuqrvai saqhasra$m | Ayu#reqvAva#rundhe | 
aqyutA#yaq svAhA# niqyutA#yaq svAhA$ praqyutA#yaq svAhetyA#ha || 60 || 

T.B.3.8.16.3 
traya# iqme loqkAH | iqmAneqva loqkAnava#rundhe | arbu#dAyaq svAhetyA#ha | 
vAgvA arbu#dam | vAca#meqvAva#rundhe | nya#rbudAyaq svAhetyA#ha | 
yo vai vAqco BUqmA | tannya#rbudam | vAqca eqva BUqmAnaqmava#rundhe | 
saqmuqdrAyaq svAhetyA#ha || 61 || 

T.B.3.8.16.4 
saqmuqdrameqvApno#ti | madhyA#yaq svAhetyA#ha | madhya#meqvApno#ti | 
antA#yaq svAhetyA#ha | anta#meqvApno#ti | paqrAqrdhAyaq svAhetyA#ha | 
paqrAqrdhameqvApno#ti | uqShaseq svAhAq vyu#ShTyaiq svAhetyA#ha | rAtriqrvA uqShAH | 
ahaqrvyu#ShTiH | aqhoqrAqtre eqvAva#rundhe | atho# ahorAqtrayo#reqva prati#tiShThati | 
tA yaduqBayIqrdivA# vAq nakta#M ~MvA juhuqyAt | aqhoqrAqtre mo#hayet | 
uqShaseq svAhAq vyu#ShTyaiq svAho#deShyaqte svAho$dyate svAhetyanu#dite juhoti | 
udi#tAyaq svAhA# suvaqrgAyaq svAhA# loqkAyaq svAhetyudi#te juhoti | 
aqhoqrAqtrayoq-ravya#ti-mohAya || 62 || 

T.B.3.8.17.1 
viqBUrmAqtrA praqBUH piqtretya#SvanAqmAni# juhoti | 
uqBayo#reqvaina#M ~Mloqkayo$rnAmaqdheya#M gamayati | 
Aya#nAyaq svAhAq prAya#NAyaq svAhetyu#-ddrAvA~jju#hoti | 
sarva#meqvainaq-maska#nna(gm) suvaqrgaM ~MloqkaM ga#mayati | 
aqgnayeq svAhAq somA#yaq svAheti# pUrvaho#mA~jju#hoti | 
pUrva# eqva dviqShantaqM BrAtRu#vyaq-mati#krAmati | 
pRuqthiqvyai svAhAq&ntari#kShAyaq svAhetyA#ha | yaqthAq yaqjureqvaitat | 
aqgnayeq svAhAq somA#yaq svAheti# pUrvadIqkShA ju#hoti | 
pUrva# eqva dviqShantaqM BrAtRu#vyaq-mati#krAmati || 63 || 

T.B.3.8.17.2 
pRuqthiqvyai svAhAq&ntari#kShAyaq svAhetye#-kaviq(gm)qSinI$M dIqkShAM ju#hoti | 
eka#vi(gm)Satiqrvai de#valoqkAH | dvAda#Saq mAsAqH pa~jcaqrtava#H | 
traya# iqme loqkAH | aqsAvA#diqtya e#kaviq(gm)qSaH | eqSha su#vaqrgo loqkaH | 
suqvaqrgasya# loqkasyaq sama#ShTyai |
Buvo# deqvAnAqM karmaqNetyRu#tudIqkShA ju#hoti | 
RuqtUneqvAsmai# kalpayati | aqgnayeq svAhA# vAqyaveq svAheti# juhoqtyana#ntarityai || 64 || 

T.B.3.8.17.3 
aqrvA~gyaqj~jaH saMkrA#maqtvityAptI$r juhoti | suqvaqrgasya# loqkasyAptyai$ | 
BUqtaM Ba#vyaM BaviqShyaditiq paryA$ptIrjuhoti | suqvaqrgasya# loqkasyaq paryA$ptyai | 
A me# gRuqhA Ba#vaqntvityAqBUr ju#hoti | suqvaqrgasya# lokasyA BU$tyai | 
aqgninAq tapo&nva#Bavaq-ditya#nuqBUr ju#hoti | suqvaqrgasya loqkasyAnu# BUtyai | 
svAhAq-&&dhimAdhI#tAyaq svAhetiq sama#stAni vaiSvadeqvAni# juhoti | 
sama#stameqva dviqShantaqM BrAtRu#vyaq-mati#krAmati || 65 || 
T.B.3.8.17.4 
daqdByaH svAhAq hanU$ByAq(gg)q svAhetya#~gga-hoqmA~jju#hoti | 
a~gge# a~ggeq vai puru#Shasya pAqpmopa#SliShTaH | 
a~ggA#-da~ggAdeqvaina#M pAqpmanaqstena# mu~jcati | 
a~jjyeqtAyaq svAhA# kRuqShNAyaq svAhA$ SveqtAyaq svAhetya#Sva-rUqpANi# juhoti | 
rUqpaireqvainaq(gm)q sama#rdhayati | 
oSha#dhIByaqH svAhAq mUle$ByaqH svAhetyo#Shadhi-hoqmA~jju#hoti | 
dvaqyyo vA oSha#dhayaH | puShpe$Byoq&nyAH Pala#M gRuqhNanti# | 
mUle$Byoq&nyAH | tA eqvoBayIqra-va#rundhe || 66 || 
T.B.3.8.17.5 
vanaqsapati#ByaqH svAheti# vanaspati-hoqmA~jju#hoti | 
AqraqNyasyAq-nnAdyaqsyA-va#rudhyai | meqShastvA# pacaqtaira#vaqt-vityapA$vyAni juhoti | 
prAqNA vai deqvA apA$vyAH | prAqNAneqvA va#rundhe | 
kUpyA$ByaqH svAhAq&dByaH svAhetyaqpA(gm) homA$~jjuhoti | 
aqPsu vA Apa#H | annaqMvA Apa#H | aqdByo vA anna#M jAyate | 
yadeqvAdByo&nnaqM jAyate | tadava#rundhe || 67 || 

T.B.3.8.18.1 
amBA(gm)#si juhoti | aqyaM ~Mvai loqko&mBA(gm)#si | tasyaq vasaqvo&dhi#patayaH | 
aqgnirjyoti#H | yadamBA(gm)#si juqhoti# | iqmameqva loqkamava#rundhe | 
vasU#nAq(gm)q sAyuj#yaM gacChati | aqgniM jyotiqrava#rundhe | naBA(gm)# si juhoti | 
aqntari#kShaM ~Mvai naBA(gm)#si || 68 || 

T.B.3.8.18.2 
tasya# ruqdrA adhi#patayaH | vAqyurjyoti#H | yannaBA(gm)#si juqhoti# | 
aqntari#kShameqvAva#rundhe | ruqdrANAq(gm)q sAyu#jyaM gacChati | 
vAqyuM jyotiqrava#rundhe | mahA(gm)#si juhoti | aqsau vai loqko mahA(gm)#si | 
tasyA#diqtyA adhi#patayaH | sUryoq jyoti#H || 69 || 

T.B.3.8.18.3 
yanmahA(gm)#si juqhoti# | aqmumeqva loqkamava#rundhe | 
AqdiqtyAnAq(gm)q sAyu#jyaM gacChati | 
sUryaqM jyotiqra-va#rundhe | namo# rAj~jeq namoq varu#NAqyeti# yaqvyAni# juhoti | 
aqnnAdyaqsyA-va#rudhyai | maqyoqBUrvAto# aqBi vA#tUqsrA iti# gaqvyAni# juhoti | 
paqSUqnAmava#rudhyai | prAqNAyaq svAhA$ vyAqnAyaq svAheti# saMtati hoqmA~jju#hoti | suqvaqrgasya# loqkasyaq saMta#tyai || 70 || 

T.B.3.8.18.4 
siqtAyaq svAhA&si#tAyaq svAhetiq pramu#ktIrjuhoti | 
suqvaqrgasya# loqkasyaq pramu#ktyai | 
pRuqthiqvyai svAhAq&ntari#kShAyaq svAhetyA#ha | yaqthAq yaqjureqvaitat | 
daqttvateq svAhA#&daqntakA#yaq svAheti# SarIra hoqmA~jju#hoti | 
piqtRuqloqkameqvatair-yaja#mAqno-&va#rundhe | 
kastvA# yunaktiq sa tvA# yunaqktviti# pariqdhInyu#nakti | 
iqme vai loqkAH pa#riqdhaya#H | iqmAneqvAsmai# loqkAn. yu#nakti | 
suqvaqrgasya# loqkasyaq sama#ShTyai || 71 || 
T.B.3.8.18.5 
yaH prA#Naqto ya A$tmaqdA iti# mahiqmAnau# juhoti | suqvaqrgo vai loqko maha#H | 
suqvaqrgameqva tAByA$M ~MloqkaM ~Myaja#mAqno&va#rundhe | 
A brahma#n brAhmaqNo bra#hmavarcaqsI jA#yatAqmitiq sama#stAni brahmavarcaqsAni# juhoti | 
braqhmaqvaqrcaqsameqva tairyaja#mAqno &va#rundhe | 
jaj~jiq bIjaqmiti# juhoqtya-na#ntarityai | 
aqgnayeq sama#namatpRuthiqvyai samana#maqditi# sannati hoqmA~jju#hoti | 
suqvaqrgasya# loqkasyaq saMna#tyai | 
BUqtAyaq svAhA# BaviShyaqte svAheti# BUtABaqvyau homau# juhoti | 
aqyaM ~Mvai loqko BUqtam || 72 || 

T.B.3.8.18.6 
asau Ba#viqShyat | aqnayo#reqva loqkayoqH prati#tiShThati | sarvaqsyAptyai$ | 
sarvaqsyAva#ruddhyai | yadakra#ndaH prathaqmaM jAya#mAnaq itya#SvastoqmIyaM juhoti | 
sarvaqsyAptyai$ | sarva#syaq jityai$ | sarva#meqva tenA$pnoti | sarva#M jayati | 
yo$&Svameqdhenaq yaja#te || 73 || 

T.B.3.8.18.7 
ya u# cainameqvaM ~Mve#da | 
yaqj~ja(gm) rakShA(gg)#sya-jiGA(gm)sann | 
sa eqtAn praqjApa#tir nakta(gm)hoqmAna# paSyat | tAna#juhot | 
tairvai sa yaqj~jAdrakShAq(gg)qsyapA#hann | yanna#kta(gm) hoqmA~jjuqhoti# | 
yaqj~jAdeqva tairyaja#mAnoq rakShAq(gg)qsyapa#hanti | 
uqShaseq svAhAq vyu#ShTyaiq svAhetya#ntaqto ju#hoti | 
suqvaqrgasya# loqkasyaq sama#ShTyai || 74 || 

T.B.3.8.19.1 
eqkaqyUqpo vai#kAdaqSinI# vA | aqnyeShA$M ~Myaqj~jAnAqM ~MyUpA# Bavanti | 
eqkaqviq(gmq)Sinya#Svameqdhasya# | suqvaqrgasya# loqkasyAq-Biji#tyai | 
baiqlvo vA# KAdiqro vA# pAlAqSo vA$ | aqnyeShA$M ~Myaqj~jakratUqnAM ~MyUpA# Bavanti | 
rAjju#dAlaq eka#vi(gm)Satyaratni-raSvameqdhasya# | suqvaqrgasya# loqkasyaq sama#ShTyai | nAnyeShA$M paSUqnAM te#jaqnyA a#vaqdyanti# | ava#dyaqntyaSva#sya || 75 || 
T.B.3.8.19.2 
pAqpmA vai te#jaqnI | pAqpmano&pa#hatyai | 
plaqkShaqSAq-KAyA#maqnyeShA$M paSUqnA-ma#vaqdyanti# | 
veqtaqsaqSAq-KAyAqmaSva#sya | aqPsuyo#niqrvA aSva#H | aqPsuqjo ve#taqsaH | 
sva eqvAsyaq yonAqvava#dyati | yUpe#Shu grAqmyAn paqSUnni#-yuq~jjanti# | 
AqroqkeShvA#-raqNyAn-dhA#rayanti | paqSUqnAM ~MvyAvRu#ttyai | 
A grAqmyAn paqSUn ~MlaBa#nte | prAraqNyAnthsRu#janti | pAqpmano-&pa#hatyai || 76 || 

T.B.3.8.20.1 
rAjju#dAla-magniqShThaM mi#noti | BrUqNaqhaqtyAyAq apa#hatyai | 
pautu#dravAvaqBito# BavataH | puNya#sya gaqndhasyA va#rudhyai | 
BrUqNaqhaqtyA-meqvAsmA#da-paqhatya# | 
puNye#na gaqndheno# BaqyataqH pari#gRuhNAti | 
ShaDbaiqlvA Ba#vanti | braqhmaqvaqrcaqsasyA-va#ruddhyai | ShaTKA#diqrAH | 
tejaqso&va#rudhyai || 77|| 
T.B.3.8.20.2 
ShaTpA#lAqSAH | soqmaqpIqthasyA-va#rudhyai | eka#vi(gm)SatiqH saMpa#dyante | 
eka#vi(gm)Satiqrvai de#valoqkAH | dvAda#Saq mAsAqH pa~jcaqrtava#H | 
traya# iqme loqkAH | aqsAvA#diqtya e#kaviq(gm)qSaH | eqSha su#vaqrgo loqkaH | 
suqvaqrgasya# loqkasyaq sama#ShTyai | SaqtaM paqSavo# Bavanti || 78 || 
T.B.3.8.20.3 
SaqtAyuqH puru#ShaH Saqtendri#yaH | Ayu#Shyeqvendriqye prati#tiShThati | 
sarvaqM ~MvA a#SvameqdhyApno#ti | apa#rimitA Bavanti | apa#rimitaqsyA-va#ruddhyai | 
braqhmaqvAqdino# vadanti | kasmA$thsaqtyAt | 
daqkShiqNaqto-&nyeShA$M paSUqnAma#-vaqdyanti# | uqttaqraqto&Svaqsyeti# |
vAqruqNo vA aSva#H || 79 || 

T.B.3.8.20.4 
eqShA vai varu#Nasyaq dik | svAyA#meqvAsya# diqSyava#dyati | 
yadita# reShAM paSUqnAma#vaqdyati# | Saqtaqdeqvaqtya#M tenAva#rundhe | 
ciqte$&gnAvadhi#vaitaqse kaTe&SvaM cinoti | aqPsuyo#niqrvA aSva#H | 
aqPsuqjo ve#taqsaH | sva eqvainaqM ~Myonauq prati#ShThApayati | 
puqrastA#tpraqtya~jca#M tUpaqraM ci#noti | paqScAtprAqcIna#M gomRuqgam || 80 || 

T.B.3.8.20.5 
prAqNAqpAqnAveq-vAsmi$nth-saqmya~jcau# dadhAti | 
aSva#M tUpaqraM go#mRuqgamiti# sarvaqhuta# eqtA~jju#hoti | 
eqShAM ~MloqkAnA#-maqBiji#tyai | AqtmanAq-&Biju#hoti | 
sAtmA#nameqvainaq(gm)q sata#nuM karoti | 
sAtmAq&muShmi#n ~Mlloqke Ba#vati | ya eqvaM ~Mveda# | 
athoq vaso#reqva dhArAqM tenAva#rundhe | 
iqluqvardA#yaq svAhA# baliqvardA#yaq svAhetyA#ha | 
saqM~Mvaqthsaqro vA iqluqvarda#H | paqriqvaqthsaqro ba#liqvarda#H | 
saqM~MvaqthsaqrAdeqva pa#rivathsaqrAdAyuqra va#rundhe | 
Ayu#reqvAsmi#ndadhAti | 
tasmA#daSva-medhayAqjI jaqrasA# viqsrasAq&muM ~Mloqkame#ti || 81 || 

T.B.3.8.21.1 
eqkaqviq(gm)q So$&gnirBa#vati | eqkaqviq(gm)qSaH stoma#H | 
eka#vi(gm) SatiqryUpA$H | 
yathAq vA aSvA# var.ShaqBA vAq vRuShA#NaH sa(gg) sPuqrerann# | 
eqvameqtathstomAqH sa(gg) sPu#rante | 
yade#kaviq(gm)qSAH | te yathsa#mRuqcCherann# | 
haqnyetA$sya yaqj~jaH | dvAqdaqSa eqvAgniH syAqdityA#huH | dvAqdaqSaH stoma#H | 82
T.B.3.8.21.2 
ekA#daSaq yUpA$H | yaddvA#daqSo-$&gnirBava#ti | dvAda#Saq mAsA$H saM~MvathsaqraH | saqM~MvaqthsaqreNaiqvAsmAq annaqmava#rundhe | yaddaSaq yUpAq Bava#nti | daSA$kSharA viqrAT | anna#M ~MviqrAT | viqrAjaiq-vAnnAdyaq-mava#rundhe | ya e#kAdaqSaH | stana# eqvAsyaiq saH | 83

T.B.3.8.21.3 
duqha eqvainAqM tena# | tadA#huH | 
yaddvA#daqSo$&gniH syA$ddvAdaqSaH stomaq ekA#daSaq yUpA$H | 
yathAq sthUri#NA yAqyAt | tAqdRuktat | eqkaqviq(gm)qSa eqvAgniH syAqdityA#huH | 
eqkaqviq(gm)q SaH stoma#H | eka#vi(gm) SatiqryUpA$H |
yathAq praShTi#BiqryAti# | tAqdRugeqva tat || 84 || 

T.B.3.8.21.4 
yo vA a#Svameqdhe tiqsraH kaqkuBoq veda# | kaqkuddhaq rAj~jA$M Bavati | 
eqkaqviq(gm)qSo$-&gnirBa#vati | eqkaqviq(gm)qSaH stoma#H | 
eka#vi(gm)SatiqryUpA$H | eqtA vA a#Svaqmedhe tiqsraH kaqkuBa#H |
ya eqvaM ~Mveda# | kaqkuddhaq rAj~jA$M Bavati | 
yo vA a#Svameqdhe trINi# SIqr.ShANiq veda# | Siro# haq rAj~jA$M Bavati | 
eqkaqviq(gm)qSo$-&gnirBa#vati | eqkaqviq(gm)qSaH stoma#H | 
eka#vi(gm) SatiqryUpA$H | eqtAniq vA a#Svameqdhe trINi# SIqr.ShANi# | 
ya eqvaM ~Mveda# | Siro# haq rAj~jA$M Bavati || 85 || 
T.B.3.8.22.1 
deqvA vA a#Svameqdhe pava#mAne | suqvaqrgaM ~MloqkaMna prA#jAnann | 
tamaSvaqH prAjA#nAt | 
yada#Svameqdhe&Sve#naq medhyeqnoda#~jco bahiShpavamAqna(gm) sarpa#nti | 
suqvaqrgasya# loqkasyaq praj~jA$tyai | 
na vai ma#nuqShya#H suvaqrgaM ~Mloqkama~jja#sA veda | 
aSvoq vai su#vargaM ~Mloqkama~jja#sA veda | yadu#dgAqtodgAye$t | 
yathA&kShe$traj~joq&nyena# paqthA pra#tipAqdaye$t | tAqdRuktat || 86 || 

T.B.3.8.22.2 
uqdgAqtAra#ma-paqruddhya# | aSva#mudgIqthAya# vRuNIte | 
yathA$ kShetraqj~jo&~jja#sAq naya#ti | 
eqvameqvainaqmaSva#H suvaqrgaM ~Mloqkama~jjasA# nayati | 
pucCha#maqnvAra#Bante | suqvaqrgasya# loqkasyaq sama#ShTyai | hiM ka#roti | 
sAmaiqvAka#H | hiM ka#roti | uqdgIqtha eqvAsyaq saH || 87 || 

T.B.3.8.22.3 
vaDa#bAq upa# rundhanti | miqthuqnaqtvAyaq prajA$tyai | 
athoq yatho#pagAqtAra# upaqgAya#nti | 
tAqdRugeqva tat | uda#gAsIqdaSvoq medhyaq ityA#ha | prAqjAqpaqtyo vA aSva#H | 
praqjApa#ti-rudgIqthaH | uqdgIqthameqvA-va#rundhe | 
atho# RuKsAqmayo#reqva prati#tiShThati | 
hira#NyenoqpAka#roti | jyotiqrvai hira#Nyam | jyoti#reqva mu#Kaqto da#dhAti | 
yaja#mAne ca praqjAsu# ca | athoq hira#Nyajyotireqva yaja#mAnaH suvaqrgaM ~Mloqkame#ti || 88 || 

T.B.3.8.23.1 
puru#Shoq vai yaqj~jaH | yaqj~jaH praqjApa#tiH | yadaSve# paqSUnni#yuq~jjanti# | 
yaqj~jAdeqva tadyaqj~jaM prayu#~gtke | aSva#M tUqparaM go#mRuqgam | 
tAna#gniqShTha Ala#Bate | seqnAqmuqKameqva tatsa(gg)Sya#ti | 
tasmA$drAjamuqKaM BIqShmaM BAvu#kam | 
AqgneqyaM kRuqShNagrI#vaM puqrastA$llaqlATe$ | 
pUqrvAqgnimeqva taM ku#rute || 89 || 

T.B.3.8.23.2 
tasmA$t-pUrvAqgniM puqrastA$th-sthApayanti | 
pauqShNamaqnva~jca$m | annaqM ~Mvai pUqShA | tasmA$tpUrvAqgnA-vA#hAqrya#mA-ha#ranti | 
aiqndrAqpauqShNa-muqpari#ShTAt | aiqndro vai rA#jaqnyo&nna#M pUqShA | 
aqnnAdye#naiqvaina#-muBaqyataqH pari#gRuhNAti | tasmA#drAjaqnyo-$&nnAqdo BAvu#kaH | 
Aqgneqyau kRuqShNagrI#vau bAhuqvoH | bAqhuqvoreqva vIqrya#M dhatte || 90 || 

T.B.3.8.23.3 
tasmA$drAjaqnyo# bAhubaqlI BAvu#kaH | tvAqShTrau lo#maSasaqkthau saqkthyoH | 
saqkthyoreqva vIqrya#M dhatte | tasmA$drAjaqnya# UrubaqlI BAvu#kaH | 
SiqtiqpRuqShThau bA#r.haspaqtyau pRuqShThe | 
braqhmaqvaqrcaqsa-meqvopari#ShTA-ddhatte | 
atho# kaqvace# eqvaite aqBitaqH paryU#hate | 
tasmA$drAjaqnya#H sanna#ddho vIqrya#M karoti | 
dhAqtre pRu#ShodaqramaqdhastA$t | praqtiqShThAmeqvaitAM ku#rute |
atho# iqyaM ~Mvai dhAqtA | aqsyAmeqva prati#tiShThati | sauqryaM baqlakShaqM pucChe$ | 
uqthseqdhameqva taM ku#rute | 
tasmA#duthseqdhaM Baqye praqjA aqBisa(gg) Sra#yanti || 91 || 

taittirIya brahmANe trutIyAShTake navama prapAThakaH
||aSvamedhasya dvitIyatrutIyAharvidhAnam ||
hariH oM ||
T.B.3.9.1.1 
praqjApa#ti-raSvameqdhama#-sRujata | so$&smAthsRuqShTo-&pA$krAmat | 
tama#ShTAdaqSiBiqranuq prAyu#~g.kta | tamA$pnot | 
tamAqptvA&ShTA# daqSiBiqravA#rundha | yada#ShThAdaqSina# AlaqByante$ | 
yaqj~jameqva tairAqptvA yaja#mAqno&va#rundhe | 
saqM~Mvaqthsaqrasyaq vA eqShA pra#tiqmA | 
yada#ShTAdaqSina#H | dvAda#Saq mAsAqH pa~jcaqrtava#H || 1 || 

T.B.3.9.1.2 
saqM~Mvaqthsaqro$&ShTAdaqSaH | yada#ShTAdaqSina# AlaqByante$ | 
saqM~Mvaqthsaqremeqva tairAqptvA yaja#mAqno&va#rundhe | 
aqgniqShThe$&nyAn paqSUnu#pAkaqroti# | ita#reShuq yUpe$ShvaShTAdaqSino &jA#mitvAya | 
nava# naqvAla#Byante savIryaqtvAya# | yadA#&&raqNyaiH sa(gg)# sthAqpaye$t | 
vyava#syetAM pitA puqtrau | vyadhvA#naH krAmeyuH | 
vidU#raqM grAma#yorgrAmAqntau syA#tAm || 2 || 

T.B.3.9.1.3 
RuqkShIkA$H puruShavyAqGrAH pa#rimoqShiNa# AvyAqdhinIqstaska#rAq 
ara#NyeqShvAjA#yeran | tadA#huH | apa#Savoq vA eqte | yadA#raqNyAH | 
yadA#raqNyaiH sa(gg) sthAqpaye$t | 
kShiqpre yaja#mAnaqma#raNyaM mRuqta(gm) ha#reyuH | 
ara#NyAyatanAq hyA#raqNyAH paqSavaq iti# | yatpaqSUnnAlaBe#ta | 
ana#varuddhA asya paqSava#H syuH | yatparya#gni-kRutAnuth-sRuqjet || 3 || 

T.B.3.9.1.4 
yaqj~jaqvaiqSaqsaM ku#ryAt | yatpaqSUnAqlaBa#te | 
tenaiqva paqSUnava#rundhe | yatparya#gni-kRutAnuth-sRuqjatya-ya#j~javai-SasAya | 
ava#ruddhA asya paqSavoq Bava#nti | na ya#j~javeSaqsaM Ba#vati | 
na yaja#mAnaqmara#NyaM mRuqta(gm) ha#ranti | grAqmyaiH sa(gg) sthA#payati | 
eqte vai paqSavaqH kShemoq nAma# | saM pi#tApuqtrA-vava#syataH | 
samadhvA#naH krAmanti | saqmaqntiqkaM grAma#yorgrAmAqntau Ba#vataH | 
nArkShIkA$H puruShavyAqGrAH pa#rimoqShiNa# AvyAqdhinIq-staska#rAq 
ara#NyeqShvA jA#yante || 4 || 

T.B.3.9.2.1 
praqjApa#tira-kAmayatoqBau loqkAva-va#rundhIqyeti# | 
sa eqtAnuqBayA$n paqSUna#paSyat | grAqmyA(gm)ScA#raqNyA(gm)Sca# | 
tAnAla#Bata | tairvai sa uqBau loqkAvavA#rundha | 
grAqmyaireqva paqSuBi#riqmaM ~MloqkamavA#rundha | AqraqNyairaqmum | 
yadgrAqmyAn paqSUnAqlaBa#te | iqmameqva tairloqkamava#rundhe | yadA#raqNyAn || 5 || 
T.B.3.9.2.2 
aqmuM taiH | ana#varuddhoq vA eqtasya# saM~Mvathsaqra ityA#huH | 
ya iqta i#taScAturmAqsyAni# saqM~MvathsaraqM pra#yuq~g.kta iti# | 
eqtAvAqn. vai sa#M~MvathsaqraH | yaccA#turmAqsyAni# | 
yadeqte cA#turmAqsyAH paqSava# AlaqByante$ | 
praqtyakSha#meqva taiH sa#M~MvathsaqraM ~Myaja#mAqno-&va#rundhe | 
vi vA eqSha praqjayA# paqSuBi#r. Ruddhyate | yaH sa#M~MvathsaqraM pra#yuq~g.tke | 
saqM~MvathsaqraH su#vaqrgo loqkaH || 6 || 

T.B.3.9.2.3 
suqvaqrgaM tu loqkaM nA#parAdhnoti | praqjA vai paqSava# ekAdaqSinI$ | 
yadeqta ai#kAdaSiqnAH paqSava# AlaqByante$ | 
sAqkShAdeqva praqjAM paqSUn. yaja#mAqno-&va#rundhe | 
praqjApa#tirviq rAja#masRujata | sA sRuqShTA&Sva#meqdhaM prAvi#Sat | 
tAM daqSiBiqranuq prAyu#~g.kta | tAmA$pnot | tAmAqptvA daqSiBiqravA#rundha | 
yaddaqSina# AlaqByante$ || 7 || 

T.B.3.9.2.4 
viqrAja#meqva tairAqptvA yaja#mAqno-&va#rundhe | 
ekA#daSa daqSataq Ala#Byante | ekA#daSAkSharA triqShTup | 
traiShTu#BAH paqSava#H | paqSUneqvAva#rundhe | vaiqSvaqdeqvo vA aSva#H | 
nAqnAqdeqvaqtyA$H paqSavo# Bavanti | aSva#sya sarvaqtvAya# | 
nAnA#rUpA Bavanti | tasmAqnnAnA#rUpAH paqSava#H | 
baqhuqrUqpA Ba#vanti | tasmA$dbahurUqpAH paqSavaqH samRu#ddhyai || 8 || 
T.B.3.9.3.1 
aqsmai vai loqkAya# grAqmyAH paqSavaq Ala#Byante | 
aqmuShmA# AraqNyAH | yadgrAqmyAn paqSUnAla#Bate | 
iqmameqva tairloqkamava#rundhe | yadA#raqNyAn | aqmuM taiH | 
uqBayA$n paqSUnAla#Bate | grAqmyA(gg)ScA#raqNyA(gg)Sca# | 
uqBayo$r loqkayoqra va#ruddhyai | uqBayA$n paqSUnAla#Bate || 9 || 

T.B.3.9.3.2 
grAqmyA(gg)ScA#raqNyA(gg)Sca# | uqBaya#syAq-nnAdyaqsyA-va#ruddhyai | 
uqBayA$npaqSUnAla#Bate | grAqmyA(gg)ScA#raqNyA(gg)Sca# | 
uqBaye#ShAM paSUqnAmava#ruddhyai | traya#strayo Bavanti | 
traya# iqme loqkAH | eqShAM ~MloqkAnAqmAptyai$ | 
braqhmaqvAqdino# vadanti | kasmA$thsaqtyAt || 10 || 

T.B.3.9.3.3 
aqsmi ~Mlloqke baqhavaqH kAmAq iti# | 
yathsa#mAqnIByo# deqvatA$Byoq&nye$&nye paqSava# AlaqByante$ | 
aqsminneqva talloqke kAmA$ndadhAti | tasmA#daqsmi~Mlloqke baqhavaqH kAmA$H | 
traqyAqNAM tra#yANA(gm) saqha vaqpA ju#hoti | tryA#vRutoq vai deqvAH | 
tryA#vRuta iqme loqkAH | eqShAM ~MloqkAnAqmAptyai$ | eqShAM ~MloqkAnAqM kluptyai$ | 
parya#gni-kRutAnA-raNyAnuth-sRu#jaqntyahi(gm)# sAyai || 11 || 
 
T.B.3.9.4.1 
yuq~jjanti# braqdhnamityA#ha | aqsau vA A#diqtyo braqdhnaH | AqdiqtyameqvAsmai# yunakti | 
aqruqShamityA#ha | aqgnirvA a#ruqShaH | aqgnimeqvAsmai# yunakti | cara#ntaqmityA#ha | 
vAqyurvai carann# | vAqyumeqvAsmai# yunakti | pari#taqsthuShaq ityA#ha || 12 || 

T.B.3.9.4.2 
iqme vai loqkAH pari#taqsthuSha#H | iqmaneqvAsmai# loqkAn. yu#nakti | 
roca#nte rocaqnA diqvItyA#ha | nakSha#trANiq vai ro#caqnA diqvi | 
nakSha#trANyeqvAsmai# rocayati | yuq~jjantya#syaq kAmyetyA#ha | 
kAmA#neqvAsmai# yunakti | harIq vipa#kShaqsetyA#ha | 
iqme vai harIq vipa#kShasA | iqme eqvAsmai# yunakti || 13 || 

T.B.3.9.4.3 
SoNA# dhRuqShNU nRuqvAhaqsetyA#ha | aqhoqrAqtre vai nRuqvAha#sA | 
aqhoqrAqtre eqvAsmai# yunakti | eqtA eqvAsmai# deqvatA# yunakti | 
suqvaqrgasya# loqkasyaq sama#ShTyai | 
keqtuM kRuqNvanna#keqtavaq iti# dhvaqjaM prati#mu~jcati | 
yaSa# eqvainaq(gm) q rAj~jA$M gamayati | jIqmUta#syeva Bavatiq pratI#kaqmityA#ha | 
yaqthAq yaqjureqvaitat | 
ye teq panthA#naH savitaH pUqrvyAsaq itya#dhvaqryur-yaja#mAnaM ~MvAcayatyaq-Biji#tyai || 14 || 

T.B.3.9.4.4 
parAq vA eqtasya# yaqj~ja e#ti | yasya# paqSu-ruqpAkRu#toq-&nyatraq vedyAq eti# | 
eqta(gg) sto#tareqtena# paqthA punaqraSvaqmAva#rtayAsi naq ityA#ha | 
vAqyurvai stotA$ | vAqyumeqvAsya# paqrastA$-ddadhAqtyA-vRu#ttyai | 
yathAq vai haqviSho# gRuhIqtasyaq skanda#ti | eqvaM ~MvA eqtadaSva#sya skandati | 
yada#syoqpAkRuqtasyaq lomA#niq SIya#nte | yadvAle#Shu kAqcAnAqvaya#nti | 
lomA$nyeqvAsyaq tathsaMBa#ranti || 15 || 

T.B.3.9.4.5 
BUrBuvaqH suvaqriti# prAjApaqtyABiqrA-va#yanti | prAqjAqpaqtyo vA aSva#H | 
svayaiqvaina#M deqvata#yAq sama#rdhayanti | BUritiq mahi#ShI | Buvaq iti# vAqvAtA$ | 
suvaqriti# parivRuqktI | eqShAM ~MloqkAnA#maqBiji#tyai | hiqraqNyayA$H kAqcA Ba#vanti | 
jyotiqrvai hira#Nyam | rAqShTrama#SvameqdhaH || 16 || 

T.B.3.9.4.6 
jyoti#ScaiqvAsmai# rAqShTraM ca# saqmIcI# dadhAti | saqhasra#M Bavanti | 
saqhasra#saMmitaH suvaqrgo loqkaH | suqvaqrgasya# loqkasyAq-Biji#tyai | 
apaq vA eqtasmAqtteja# indriqyaM paqSavaqH SrIH krA#manti | 
yo$&Svameqdhenaq yaja#te | vasa#vastvA-&~jjantu gAyaqtreNaq Chandaqsetiq mahi#ShyaqBya#nakti | tejoq vA Ajya$m | tejo# gAyaqtrI | 
teja#saiqvAsmaiq tejo&va#rundhe || 17 || 

T.B.3.9.4.7 
ruqdrAstvA$-&~jjantuq traiShTu#Benaq Chandaqseti# vAqvAtA$ | tejo# vA Ajya$m | 
iqndriyaqM triqShTup | teja#saiqvAsmA# indriqyama-va#rundhe | 
AqdiqtyAstvA$-&~jjantuq jAga#tenaq Chandaqseti# parivRuqktI | 
tejoq vA Ajya$m | paqSavoq jaga#tI | teja#saiqvAsmai# pa#SUnava#rundhe | 
patna#yoq-&Bya#~jjanti | SriqyA vA eqtadrUqpam || 18 || 

T.B.3.9.4.8 
yatpatna#yaH | Sriya#meqvAsmiqn-tadda#dhati | 
nAsmAqtteja# indriyaqM paqSavaqH SrIrapa#kAmanti | 
lAjI(3)~jChAcI(3)n. yaSo# mamA(4) ityati#riktaq-mannaqmaSvA#yo-qpAha#ranti | 
praqjAmeqvAnnAqdIM ku#rvate | eqtadde#vAq anna#mattaiqta-danna#maddhi prajApataq ityA#ha | 
praqjAyA#meqvA-nnAdya#M dadhate | yadiq nAvaqjiGre$t | 
aqgniH paqSurA#sIq-dityava#GrApayet | ava# haiqva ji#Grati | 
AkrAn. vAqjI kramaiqratya#-kramIdvAqjI dyauste# pRuqShThaM pRu#thiqvI 
saqdhasthaq-mityaSvaqmanu#-mantrayate | eqShAM ~MloqkAnA#maq-Biji#tyai | 
sami#ddho aq~jjankRuda#raM matIqnA-mityaSva#syAq-priyo Bavanti sarUpaqtvAya# || 19 || 
T.B.3.9.5.1 
teja#sAq vA eqSha bra#hmavarcaqsenaq vyRu#ddhyate | yo$&Svameqdhenaq yaja#te | 
hotA# ca braqhmA ca# braqhmodya#M ~MvadataH | 
teja#sA caiqvaina#M brahmavarcaqsena# caq sama#rdhayataH | 
daqkShiqNaqto braqhmA Ba#vati | daqkShiqNaqta A#yatanoq vai braqhmA | 
bAqr.haqspaqtyo vai braqhmA | braqhmaqvaqrcaqsameqvAsya# dakShiNaqto da#dhAti | 
tasmAqddakShiqNo&rdho$ brahmavarcaqsita#raH || uqttaqraqto hotA# Bavati || 20 ||
T.B.3.9.5.2 
uqttaqraqta A#yatanoq vai hotA$ | Aqgneqyo vai hotA# | tejoq vA aqgniH | 
teja# eqvAsyo$ttaqrato da#dhAti | tasmAqduttaqro-&rdha#stejaqsvitara#H | 
yUpa#maqBito# vadataH | yaqjaqmAqnaqdeqvaqtyo# vai yUpa#H | 
yaja#mAnameqva teja#sA ca brahmavarcaqsena# caq sama#rdhayataH | 
ki(gg) svi#dAsIt-pUqrvaci#ttiq-rityA#ha | dyaurvai vRuShTi#H pUqrvaci#ttiH || 21 || 

T.B.3.9.5.3 
diva#meqva vRuShTiqmava#rundhe | ki(gg) svi#dAsI-dbRuqhadvayaq ityA#ha | 
aSvoq vai bRuqhadvaya#H | aSva#meqvAva#rundhe | ki(gg) svi#dAsIt-piSa~ggiqletyA#ha | 
rAtriqrvai pi#Sa~ggiqlA | rAtri#meqvAva#rundhe | ki(gg) svi#dAsIt-pilippiq-letyA#ha | 
SrIrvai pi#lippiqlA | aqnnA-dya#meqvA-va#rundhe || 22 || 

T.B.3.9.5.4 
kaH svi#dekAqkI ca#raqtItyA#ha | aqsau vA A#diqtya e#kAqkI ca#rati | teja# eqvAva#rundhe | 
ka u# svijjAyateq punaqrityA#ha | caqndramAq vai jA#yaqte puna#H | 
Ayu#reqvAva#rundhe | ki(gg) svi#ddhiqmasya# BeShaqjamityA#ha | 
aqgnirvai hiqmasya# BeShaqjam | braqhmaqvaqrcaqsameqvA-va#rundhe | 
ki(gg)svi#dAqvapa#naM maqhadityA#ha || 23 || 

T.B.3.9.5.5 
aqyaM ~Mvai loqka Aqvapa#naM maqhat | aqsminneqva loqke prati#tiShThati | 
pRuqcChAmi# tvA paraqmanta#M pRuthiqvyA ityA#ha | vediqrvai paro&nta#H pRuthiqvyAH | 
vedi#meqvAva#rundhe | pRuqcChAmi# tvAq Buva#nasyaq nABiqmityA#ha | 
yaqj~jo vai Buva#nasyaq nABi#H | yaqj~jameqvAva#rundhe | 
pRuqcChAmi# tvAq vRuShNoq aSva#syaq retaq ityA#ha | 
somoq vai vRuShNoq aSva#syaq reta#H | soqmaqpIqthameqvA-va#rundhe | 
pRuqcChAmi# vAqcaH pa#raqmaM ~Mvyo#metyA#ha | brahmaq vai vAqcaH pa#raqmaMvyo#ma | 
braqhmaqvaqrcaqsameqvA-va#rundhe || 24 || 

T.B.3.9.6.1 
apaq vA eqtasmA$tprAqNAH krA#manti | yo$&Svameqdhenaq yaja#te | 
prAqNAyaq svAhA$ vyAqnAyaq svAheti# saMj~jaqpyamA#naq Ahu#tIr juhoti | 
prAqNAneqvAsmi#n dadhAti | nAsmA$tprAqNA apa#krAmanti | 
ava#ntIqH sthAva#ntIstvA-&vantu | priqyaM tvA$ priqyANA$m | var.Shi#ShThaqmApyA#nAm | 
niqdhIqnAM tvA# nidhiqpati(gm)# havAmahe vaso maqmetyA#ha | 
apaiqvAsmaiq taddhnu#vate || 25 || 

T.B.3.9.6.2 
atho# dhuqvantyeqvaina$m | athoq nye#vAsmai$ hnuvate | triH pari#yanti | traya# iqme loqkAH | 
eqBya eqvaina#M ~MloqkeByo# dhuvate | triH punaqH pari#yanti | ShaTthsaMpa#dyante | 
ShaDvA Ruqtava#H | RuqtuBi#reqvaina#M dhuvate | 
apaq vA eqteBya#H prAqNAH krA#manti || 26 || 

T.B.3.9.6.3 
ye yaqj~je dhuva#naM taqnvate$ | naqvaqkRutvaqH pari#yanti | navaq vai puru#She prAqNAH | 
prAqNAneqvAtman-da#dhate | naiBya#H prAqNA apa#krAmanti | 
ambeq ambAqlyambi#kaq itiq patnI#muqdAna#yati | ahva#taiqvainA$m | 
suBa#geq kAmpI#lavAsiq-nItyA#ha | tapa# eqvainAq-mupa#nayati | 
suqvaqrge loqke saMprorNvA#thAq-mityA#ha || 27 || 

T.B.3.9.6.4 
suqvaqrgameqvainA$M ~MloqkaM ga#mayati | 
A&hama#jAni garBaqdhamA tvama#jAsi garBaqdhamityA#ha | 
praqjA vai paqSavoq garBa#H | praqjAmeqva paqSUnAqtmandha#tte | 
deqvA vA a#Svameqdhe pava#mAne | suqvaqrgaM ~MloqkaM na prAjA#nann | 
tamaSvaqH prAjA#nAt | yathsUqcI-Bi#rasipaqthAn-kaqlpaya#nti | 
suqvaqrgasya# loqkasyaq praj~jA$tyai | gAqyaqtrI triqShTubjagaqtItyA#ha || 28 || 

T.B.3.9.6.5 
yaqthAq yaqjureqvaitat | traqyyaH sUqcyo# Bavanti | aqyaqsmayyo# rajaqtA hari#NyaH | 
aqsya vai loqkasya# rUqpama#yaqsmayya#H | aqntari#kShasya rajaqtAH | 
diqvo hari#NyaH | diSoq vA a#yaqsmayya#H | aqvAqntaqraqdiqSA ra#jaqtAH |
UqrdhvA hari#NyaH | diSa# eqvAsmai# kalpayati | 
kastvA$ Chayatiq kastvAq viSAqstI-tyAqhAhi(gm)# sAyai || 29 || 

T.B.3.9.7.1 
apaq vA eqtasmAqcChrI rAqShTraM krA#mati | yo$&Svameqdhenaq yaja#te | 
UqrdhvAme#nAq-mucChra#yatAq-dityA#ha | SrIrvai rAqShTrama#SvameqdhaH | 
Sriya#meqvAsmaiq rAqShTramUqrdhva-mucChra#yati | veqNuqBAqraM giqrAviqvetyA#ha | 
rAqShTraM ~Mvai BAqraH | rAqShTrameqvAsmaiq paryU#hati | 
athA$syAq madhya#medhatAqmityA#ha | SrIrvai rAqShTrasyaq madhya$m || 30 || 

T.B.3.9.7.2 
Sriya#meqvA-va#rundhe | SIqte vAte# puqnanniqvetyA#ha |
kShemoq vai rAqShTrasya# SIqto vAta#H | 
kShema#meqvA-va#rundhe | yaddha#riqNI yavaqmattItyA#ha | viDvai ha#riqNI | 
rAqShTraM ~Myava#H | viSa#M caiqvAsmai# rAqShTraM ca# saqmIcI# dadhAti | 
na puqShTaM paqSu ma#nyataq ityA#ha | tasmAqdrAjA# paqSUnna puShya#ti || 31 || 

T.B.3.9.7.3 
SUqdrA yadarya#jArAq na poShA#ya dhanAyaqtItyA#ha | 
tasmA$dvai-SIpUqtra-nnABiShi#~jcante | iqyaM ~MyaqkA Sa#kuntiqketyA#ha | 
viDvai Sa#kuntiqkA | rAqShTrama#SvameqdhaH |
viSa#M caiqvAsmai# rAqShTraM ca# saqmIcI# dadhAti | Aqhalaqmitiq sarpaqtItyA#ha | 
tasmA$drAqShTrAyaq viSa#H sarpanti | Aha#taM gaqBe paqsa ityA#ha | viDvai gaBa#H || 32 || 

T.B.3.9.7.4 
rAqShTraM pasa#H | rAqShTrameqva viqSyA#hanti | tasmA#drAqShTraM ~MviSaqM GAtu#kam | 
mAtAq ca# te piqtA ca# taq ityA#ha | iqyaM ~Mvai mAqtA | aqsau piqtA | 
AqByAmeqvainaqM pari#dadAti | agra#M ~MvRuqkShasya# rohataq ityA#ha | 
SrIrvai vRuqkShasyAgra$m | Sriya#meqvA-va#rundhe || 33 || 

T.B.3.9.7.5 
prasu#lAqmIti# te piqtA gaqBe muqShTimata(gm) sayaqdityA#ha | viDvai gaBa#H | 
rAqShTraM muqShTiH | rAqShTrameqva viqSyAha#nti | tasmA$drAqShTraM ~MviSaqM GAtu#kam | 
apaq vA eqteBya#H prAqNAH krA#manti | ye yaqj~je&pU#taqM ~Mvada#nti | 
daqdhiqkrAvNNo# akAriShaqmiti# suraBiqmatIqmRuca#M ~Mvadanti | 
prAqNA vai su#raqBaya#H | prAqNAneqvAtmanda#dhate | 
naiBya#H prAqNA apa#krAmanti | Apoq hi ShThA ma#yoqBuvaq ityaqdBirmA$rjayante | 
Apoq vai sarvA# deqvatA$H | deqvatA#Bireq-vAtmAna#M pavayante || 34 || 

T.B.3.9.8.1 
praqjApa#tiH praqjAH sRuqShTvA preqNA&nuq prAvi#Sat | 
tAByaqH puna#H saMBa#vituqM nASa#knot | so$&bravIt | RuqdhnavaqdithsaH | 
yo meqtaH puna#H saqMBaraqditi# | taM deqvA a#Svameqdhenaiqva sama#Barann | 
tatoq vai ta A$rdhnuvann | yo$&Svameqdhenaq yaja#te | 
praqjApa#timeqva saMBa#ratyRuqdhnoti# | puru#ShaqmAla#Bate || 35 || 

T.B.3.9.8.2 
vaiqrAqjo vai puru#ShaH | viqrAja#meqvA-la#Bate | athoq annaqMvai viqrAT | 
anna#meqvA-va#rundhe | aSvaqmA-la#Bate | prAqjAqpaqtyo vA aSva#H | 
praqjApa#timeqvAla#Bate | athoq SrIrvA eka#SaPam | Sriya#meqvA-va#rundhe | 
gAmAla#Bate || 36 || 

T.B.3.9.8.3 
yaqj~jo vai gauH | yaqj~jameqvAla#Bate | athoq annaqM ~Mvai gauH | 
anna#meqvA-va#rundhe | aqjAqvI Ala#Bate BUqmne | athoq puShTiqrvai BUqmA | 
puShTi#meqvA-va#rundhe | 
parya#gnikRutaqM puru#ShaM cAraqNyA(gg) Scoth-sRu#jaqntyahi(gm)# sAyai | 
uqBau vA eqtau paqSU Ala#Byete | yaScA#vaqmo yaSca# paraqmaH | 
te$&syoqBaye# yaqj~je baqddhAH | aqBIShTA# aqBiprI#tAH | 
aqBiji#tA aqBihu#tA Bavanti | naina#M daq~gkShNava#H paqSavo# yaqj~je baqddhAH | 
aqBIShTA# aqBiprI#tAH | aqBiji#tA aqBihu#tA hi(gm)santi | 
yo$&Svameqdhenaq yaja#te | ya u# cainameqvaM ~Mveda# || 37 || 

T.B.3.9.9.1 
praqthaqmenaq vA eqSha stome#na rAqdhvA | 
caqtuqShToqmena# kRuqtenAyA#-nAqmuttaqre&hann# | 
eqkaqviq(gm)qSe pra#tiqShThAyAqM prati#tiShThati | 
eqkaqviq(gm)qSAtpra#tiqShThAyA# RuqtUnaqnvA-ro#hati | 
Ruqtavoq vai pRuqShThAni# | Ruqtava#H saM~MvathsaqraH | 
RuqtuShveqva sa#M~Mvathsaqre pra#tiqShThAya# | deqvatA# aqByAro#hati | 
Sakva#rayaH pRuqShThaM Ba#vantyaq-nyada#nyaq-cChanda#H | 
aqnye$&nyeq vA eqte paqSavaq Ala#Byante || 38 || 

T.B.3.9.9.2 
uqteva# grAqmyAH | uqtevA#raqNyAH | aha#reqva rUqpeNaq sama#rdhayati | 
athoq ahna# eqvaiSha baqlir.hri#yate | tadA#huH | apa#Savoq vA eqte | 
yada#jAqvaya#ScA-raqNyASca# | eqte vai sarve# paqSava#H | yadgaqvyA iti# | 
gaqvyAn paqSUnu#ttaqme-&haqnnA-la#Bate || 39 || 

T.B.3.9.9.3 
tenaiqvoBayA$n paqSUnava#rundhe | prAqjAqpaqtyA Ba#vanti | 
ana#BijitasyAq-Biji#tyai | sauqrIrnava# SveqtA vaqSA a#nUbaqndhyA# Bavanti | 
aqntaqta eqva braqhmavarcaqsama-va#rundhe | 
somA#ya svaqrAj~je#-&novAqhAva#naqDvA-hAqviti# dvaqndvina#H paqSUnAla#Bate | 
aqhoqrAqtrANA#maq-Biji#tyai | paqSuBiqrvA eqSha vyRu#ddhyate | 
yo$&Svameqdhenaq yaja#te | 
ChaqgaqlaM kaqlmASha#M kikidIqviM ~Mvi#dIqgayaqmiti# tvAqShTrAn paqSUnAla#Bate | 
paqSuBi#req-vAtmAnaq(gm)q sama#rdhayati | RuqtuBiqrvA eqSa vyRu#ddhyate | 
yo$&Svameqdhenaq yaja#te | piqSa~ggAqstrayo# vAsaqntA ityRu#tu-paqSUnA-la#Bate | 
RuqtuBi#req-vAtmAnaq(gm)q sama#rdhayati | A vA eqSa paqSuByo# vRuScyate | 
yo$&Svameqdhenaq yaja#te | parya#gnikRutAq utsRu#jaqntya-nA$vraskAya || 40 || 

T.B.3.9.10.1 
praqjApa#tira-kAmayata maqhAna#nnAqdaH syAqmiti# | 
sa eqtAva#Svameqdhe ma#hiqmAnA#va-paSyat | tAva#gRuhNIta | 
tatoq vai sa maqhAna#nnAqdo#-&Bavat | 
yaH kAqmaye#ta maqhAna#nnAqdaH syAqmiti# | 
sa eqtava#Svameqdhe ma#hiqmAnau# gRuhNIta | 
maqhAneqvAnnAqdo Ba#vati | yaqjaqmAqnaq-deqvaqtyA# vai vaqpA | 
rAjA# mahiqmA | yadvaqpAM ma#hiqmnoBaqyata#H pariqyaja#ti | 
yaja#mAnameqva rAqjyeno#BaqyataqH pari#gRuhNAti | 
puqrastA$th-svAhAkArAq vA aqnye deqvAH | uqpari#ShTAth-svAhAkArA aqnye | 
te vA eqte&Sva# eqva medhya# uqBaye&-va#rudhyante | 
yadvaqpAM ma#hiqmno-Baqyata#H pariqyaja#ti | tAneqvo-BayA$nprINAti || 41 || 

T.B.3.9.11.1 
vaiqSvaqdeqvo vA aSva#H | taM ~MyatprA#jApaqtyaM kuqryAt | yA deqvatAq api#BAgAH | 
tA BA#gaqdheye#naq vya#rdhayet | deqvatA$ByaH saqmada#M dadhyAt | 
steqgAnda(gg)-ShThrA$ByAM maqNDU-kAq~jjamBye#Biqriti# | 
Ajya#mavaqdAna#M kRuqtvA prati#saqMKyAyaq-mAhu#tIr-juhoti | 
yA eqva deqvatAq api#BAgAH | tA BA#gaqdheye#naq sama#rdhayati | 
na deqvatA$ByaH saqmada#M dadhAti || 42 || 

T.B.3.9.11.2 
catu#r-daSaiqtAna#nuvAq-kA~jju#hoqtya-na#ntarityai | 
praqyAqsAyaq svAheti# pa~jcadaSam | 
pa~jca#daSaq vA a#rdhaqmAsasyaq rAtra#yaH | 
aqrdhaqmAqsaqSaH sa#M~Mvathsaqra A$pyate | deqvAqsuqrAH saMya#ttA Asann | 
te$&bruvannaqgnaya#H sviShThaqkRuta#H | 
aSva#syaq medhya#sya vaqyamu#ddhAqramuddha#rAmahai | 
athaiqtAnaqBi-Ba#vAqmeti# | te lohi#taq-muda#haranta | tato# deqvA aBa#vann || 43 || 

T.B.3.9.11.3 
parA&su#rAH | yath-svi#ShTaq-kRudByoq lohita#M juqhotiq BrAtRu#vyABi-BUtyai | 
Bava#tyAqtmanA$ | parA$&syaq BrAtRu#vyo Bavati | 
goqmRuqgaqkaqNThena# prathaqmAmAhu#tiM juhoti | 
paqSavoq vai go#mRuqgaH | ruqdro$&gniH svi#ShTaqkRut | 
ruqdrAdeqva paqSUnaqntar-da#dhAti | athoq yatraiqShA-&&hu#tir. hUqyate$ | 
na tatra# ruqdraH paqSUnaqBima#nyate || 44 || 

T.B.3.9.11.4 
aqSvaqSaqPena# dviqtIyAqmAhu#tiM juhoti | paqSavoq vA eka#SaPam | 
ruqdro$&gniH svi#ShTaqkRut | ruqdrAdeqva paqSUnaqntar-da#dhAti | 
athoq yatraiqShA&&hu#tir. hUqyate$ | na tatra# ruqdraH paqSUnaqBima#nyate | 
aqyaqsmaye#na kamaqNDalu#nA tRuqtIyA$m | Ahu#tiM juhotyAyAqsyo# vai praqjAH | 
ruqdro$&gniH svi#ShTaqkRut | ruqdrAdeqva praqjA aqntar-da#dhAti | 
athoq yatraiqShA&&hu#tir hUqyate$ | na tatra# ruqdraH praqjA aqBima#nyate || 45 || 

T.B.3.9.12.1 
aSva#syaq vA Ala#bdhasyaq medhaq uda#krAmat | tada#Svastoq mIya#ma Bavat | 
yada#Svastoq mIya#M juqhoti# | sa meqdhameqvainaq-mAla#Bate | Ajye#na juhoti | 
medhoq vA Ajya$m | medho$&Svastoq-mIya#m | medhe#naiqvAsmiqn medha#M dadhAti | 
ShaTtri(gm)#SataM juhoti | ShaTtri(gm)#SadakSharA bRuhaqtI || 46 || 

T.B.3.9.12.2 
bArha#tAH paqSava#H | sA pa#SUnAqM mAtrA$ | paqSUneqva mAtra#yAq sama#rdhayati | 
tA yadBUya#sIrvAq kanI#yasIrvA juhuqyAt | paqSUnmAtra#yAq vya#rdhayet | 
ShaTtri(gm)#SataM juhoti | ShaTtri(gm)#SadakSharA bRuhaqtI | 
bAr.ha#tAH paqSava#H | sA pa#SUqnAM mAtrA$ | paqSUneqva mAtra#yAq sama#rdhayati || 47 || 

T.B.3.9.12.3 
aqSvaqstoqmIya(gm)# huqtvA dviqpadA# juhoti | dviqpAdvai puru#Shoq dvipra#tiShThaH | 
tade#naM pratiqShThayAq sama#rdhayati | tadA#huH | 
aqSvaqstoqmIyaqM pUrva(gm)# hotaqvyA(3)ndviqpadA(3) iti# | 
aSvoq vA a#SvastoqmIya$m | puru#Sho dviqpadA$H | 
aqSvaqstoqmIya(gm)# huqtvA dviqpadA# juhoti | 
tasmA$d-dviqpAccatu#ShpAdamatti | 
atho$ dviqpadyeqva catu#ShpadaqH prati#ShThApayati | dviqpadA# huqtvA | 
nAnyAmutta#rAq-mAhu#tiM juhuyAt | yadaqnyA-mutta#rAqmAhu#tiM juhuqyAt | 
pra pra#tiqShThA$yAScyaveta | dviqpadA# antaqto juqhotiq prati#ShThityai || 48 || 

T.B.3.9.13.1 
praqjApa#tir-aSvameqdha-ma#sRujata | so$&smAth-sRuqShTo-&pA$krAmat | 
taM ~Mya#j~jakraqtuBiq-ranvai$cChat | taM ~Mya#j~jakraqtuBiqr-nAnva#vindat | 
tamiShTi#Biq-ranvai$cChat | tamiShTi#Biq-ranva#vindat | tadiShTI#nA-miShTiqtvam | 
yath-saM~MvathsaqramiShTi#-Biqryaja#te | aSva#meqva tadanvi#cChati | 
sAqviqtriyo# Bavanti || 49 || 

T.B.3.9.13.2 
iqyaM ~Mvai sa#viqtA | yo vA aqsyAM naSya#tiq yo niqlaya#te | aqsyAM ~MvAva taM ~Mvi#ndanti | 
na vA iqmAM kaScaq netyA#huH | tiqrya~gnor-dhvo&tye#-tumarhaqtIti | 
yathsA#viqtriyoq Ba#vanti | saqviqtRupra#sUta eqvaina#micChati | 
IqSvaqro vA aSvaqH pramu#ktaqH parA$M parAqvataqM ganto$H | 
yathsAqyaM dhRutI$rjuqhoti# | aSva#syaq yatyaiq dhRutyai$ || 50 || 
T.B.3.9.13.3 
yat-prAqtariShTi#Biqr-yaja#te | aSva#meqva tadanvi#cChati | 
yathsAqyaM dhRutI$rjuqhoti# | aSva#syaiqva yatyaiq dhRutyai$ | 
tasmA$thsAqyaM praqjAH kSheqmyA# Bavanti | yatprAqtariShTi#-Biqryaja#te | 
aSva#meqva tadanvi#cChati | tasmAqddivA# naShTaiqSha e#ti | 
yatprAqtariShTi#-Biqryajate# sAqyaM dhRutI$rjuqhoti# | 
aqhoqrAqtrA-ByA#meqvainaq-manvi#cChati | 
atho# ahorAqtrAByA#-meqvAsmai# yogakSheqmaM ka#lpayati || 51 || 

T.B.3.9.14.1 
apaq vA eqtasmAqcChrI rAqShTraM krA#mati | yo$&Svameqdhenaq yaja#te | 
brAqhmaqNau vI#NAgAqthinau# gAyataH | SriqyA vA eqtadrUqpam | 
yadvINA$ | Sriya#meq-vAsmiqn-taddha#ttaH | 
yaqdA Kaluq vai puru#ShaqH Sriya#maSnuqte | 
vINA$&smai vAdyate | tadA#huH | yaduqBau brA$hmaqNau gAye#tAm || 52 || 

T.B.3.9.14.2 
praqBra(gm) Su#kA-&smAqcChrIH syA$t | 
na vai brA$hmaqNe SrI ra#mataq iti# | brAqhmaqNo$&nyo gAye$t | 
rAqjaqnyo$&nyaH | brahmaq vai brA$hmaqNaH | kShaqttra(gm) rA#jaqnya#H | 
tathA# hAsyaq brahma#NA ca kShaqttreNa# coBaqyataqH SrIH pari#gRuhItA Bavati | 
tadA#huH | yaduqBau divAq gAye#tAm | apA$smAdrAqShTraM krA#met || 53 || 

T.B.3.9.14.3 
na vai brA$hmaqNe rAqShTra(gm) ra#mataq iti# | 
yaqdA Kaluq vai rAjA# kAqmaya#te | atha# brAhmaqNaM ji#nAti | 
divA$ brAhmaqNo gA#yet | nakta(gm)# rAjaqnya#H | brahma#Noq vai rUqpamaha#H | 
kShaqttrasyaq rAtri#H | 
tathA# hAsyaq brahma#NA ca kShaqttreNa# coBaqyato# rAqShTraM pari#gRuhItaM Bavati | 
itya#dadAq itya#yajathAq itya#pacaq iti# brAhmaqNo gAye$t | 
iqShTAqpUqrtaM ~Mvai brA$hmaqNasya# || 54 || 

T.B.3.9.14.4 
iqShTAqpUqrtenaiqvainaq(gm)q sa sama#rdhayati | 
itya#jinAq itya#yudhyathAq ityaqmu(gm) sa#MgrAqmama#haqnniti# rAjaqnya#H | 
yuqddhaM ~Mvai rA#jaqnya#sya | yuqddhenaiqvainaq(gm)q sa sama#rdhayati | 
aklu#ptAq vA eqtasyaqrtavaq ityA#huH | yo$&Svameqdhenaq yaja#taq iti# | 
tiqsro$&nyo gAya#ti tiqsro$&nyaH | ShaTthsaMpa#dyante | ShaDvA Ruqtava#H | 
RuqtUneqvAsmai# kalpayataH | tAByA(gm)# saq(gg)qsthAyA$m | 
aqnoqyuqkte ca# Saqte ca# dadAti | SaqtAyuqH puru#ShaH Saqtendri#yaH | 
Ayu#Shyeqvendriqye prati#tiShThati || 55 || 

T.B.3.9.15.1 
sarve#Shuq vA eqSu loqkeShu# mRuqtyavoq&nvAya#ttAH | 
teByoq yadAhu#tIqr na ju#huqyAt | loqke lo#ka enaM mRuqtyurvi#ndet | 
mRuqtyaveq svAhA# mRuqtyaveq svAhetya#Bi-pUqrvamAhu#tIr-juhoti | 
loqkA~Mllo#kAdeqva mRuqtyuma-va#yajate | naina#M ~Mloqke loqke mRuqtyurvi#ndati | 
yadaqmuShmaiq svAhAq&muShmaiq svAhetiq juhva#thsaqM cakShI#ta | 
baqhuM mRuqtyumaqmitra#M kurvIta | 
mRuqtyaveq svAhetyeka#smA eqvaikA$~jjuhuyAt | 
ekoq vA aqmuShmi# ~Mlokeq mRuqtyuH || 56 || 

T.B.3.9.15.2 
aqSaqnaqyAq mRuqtyureqva | tameqvAmuShmi#~Mlloqke&va yajate | 
BrUqNaqhaqtyAyaiq svAhetya#vaBRuqtha Ahu#tiM juhoti | 
BrUqNaqhaqtyAmeqvAva# yajate || tadA#huH | yadBrU#NahaqtyA-&pAqtryA&tha# | 
kasmA$dyaqj~je&pi# kriyataq iti# | amRu#tyuqrvA aqnyo BrU#NahaqtyAyAq ityA$huH | 
BrUqNaqhaqtyA vAva mRuqtyuriti# | 
yadBrU#NahaqtyAyaiq svAhetya#vaBRuqtha Ahuti#M juqhoti# || 57 || 

T.B.3.9.15.3 
mRuqtyumeqvAhu#tyA tarpayiqtvA pa#riqpANa#M kRuqtvA | 
BrUNaqGne Be#ShaqjaM ka#roti | eqtA(gm) haq vai mu#NDiqBa au#danyaqvaH | 
BrUqNaqhaqtyAyaiq prAya#ScittiM ~MviqdA~jca#kAra | 
yo hAqsyApi# praqjAyA$M brAhmaqNa(gm) hanti# | 
sarva#smaiq tasmai# BeShaqjaM ka#roti | 
juqmbaqkAyaq svAhetya#vaBRuqtha u#ttaqmAmAhu#tiM juhoti | 
varu#Noq vai ju#mbaqkaH | aqntaqta eqva varu#Naqmava#yajate | 
Kaqlaqtervi#kliqdhasya# Suqklasya# pi~ggAqkShasya# mUqrdha~jju#hoti | 
eqtadvai varu#Nasya rUqpaM | rUqpeNaiqva varu#Naqmava#yajate || 58 || 

T.B.3.9.16.1 

vAqruqNo vA aSva#H | taM deqvata#yAq vya#rdhayati | yatprA#jApaqtyaM kaqroti# | 
namoq rAj~jeq namoq varu#NAqyetyA#ha | vAqruqNo vA aSva#H | 
svayaiqvaina#M deqvata#yAq sama#rdhayati | namo&SvA#yaq nama#H praqjApa#tayaq ityA#ha | 
prAqjAqpaqtyo vA aSva#H | svayaiqvaina#M deqvata#yAq sama#rdhayati | 
namo&dhi#patayaq ityA#ha || 59 || 
 
T.B.3.9.16.2 
dharmoq vA adhi#patiH | dharma#meqvA-va#rundhe | 
adhi#patiq-raqsyadhi#patiM mA kuqrvadhi#patiraqhaM praqjAnA$M BUyAsaqmityA#ha | 
adhi#patimeqvaina(gm)# samAqnAnA$M karoti || mAM dhe#hiq mayi# dheqhItyA#ha | 
AqSiSha#meqvaitAmA SA$ste | uqpAkRu#tAyaq svAhetyuqpAkRu#te juhoti | 
Ala#bdhAyaq svAhetiq niyu#kte juhoti | huqtAyaq svAheti# huqte ju#hoti | 
eqShAM ~MloqkAnA#maq-Biji#tyai || 60 || 

T.B.3.9.16.3 
pra vA eqSha eqByo loqkeBya#Scyavate | yo$&Svameqdhenaq yaja#te | 
Aqgneqya-mai$ndrAqgna-mA$Sviqnam | tAn paqSUnAla#Bate prati#ShThityai | 
yadA$&gneqyo Bava#ti | aqgniH sarvA# deqvatA$H | 
deqvatA# eqvAva#rundhe || brahmaq vA aqgniH | 
kShaqttramindra#H | yadai$ndrAqgno Bava#ti || 61 || 

T.B.3.9.16.4 
braqhmaqkShaqttre eqvAva#rundhe | yadA$&Sviqno Bava#ti | AqSiShAqmava#ruddhyai | 
trayo# Bavanti | traya# iqme loqkAH | eqShve#va loqkeShuq prati#tiShThati | 
aqgnaye&(gm)#hoqmuceq&ShTA ka#pAlaq itiq daSa#haviShaqmiShTiqM nirva#pati | 
daSA$kSharA viqrAT | anna#M ~MviqrAT | viqrAjaiq-vAnnAdyaqma-va#rundhe | 
aqgnerma#nve prathaqmasyaq prace#tasaq iti# yAjyAnuvAqkyA# Bavanti sarvaqtvAya# || 62 || 

T.B.3.9.17.1 
yadyaSva#mupaqta-pa#dviqndet | AqgneqyamaShTA ka#pAlaqM nirva#pet | 
sauqmyaM caqrum | sAqviqtramaqShTA-ka#pAlam | yadA$gneqyo Ba#vati | 
aqgniH sarvA# deqvatA$H | deqvatA#Bireqvaina#M BiShajyati | 
yathsauqmyo Bava#ti | somoq vA oSha#dhInAq(gm)q rAjA$ | 
yABya# eqvaina#M ~Mviqndati# || 63 || 

T.B.3.9.17.2 
tABi#reqvaina#M BiShajyati | yathsA#viqtro Bava#ti | 
saqviqtRupra#sUta eqvaina#M BiShajyati | eqtABi#reqvaina#M deqvatA#Bir-BiShajyati | 
aqgaqdo haiqva Ba#vati | pauqShNaM caqruM nirva#pet | yadi# SloqNaH syAt | 
pUqShA vai SlauNya#sya BiqShak | sa eqvaina#M BiShajyati | 
aSlo#No haiqva Ba#vati || 64 || 

T.B.3.9.17.3 
rauqdraM caqruM nirva#pet | yadi# mahaqtI deqvatA#&Biqmanye#ta | 
eqtaqddeqvaqtyo# vA aSva#H | 
svayaiqvaina#M deqvata#yA BiShajyati | aqgaqdo haiqva Ba#vati | 
vaiqSvAqnaqraM dvAda#SakapAlaqM nirva#pen-mRugAKaqre yadiq nAgacChe$t | 
iqyaM ~MvA aqgnirvai$SvAnaqraH | iqyameqvaina#-maqrciByA$M pariqrodhaqmAna#yati | 
A haiqva sutyaqmaha#r gacChati | yadya#dhIqyAt || 65 || 
T.B.3.9.17.4 
aqgnaye&(gm) #hoqmuceq &ShTA ka#pAlaH | sauqryaM paya#H | vAqyaqvya# Ajya#BAgaH | 
yaja#mAnoq vA aSva#H | a(gm) ha#sAq vA eqSha gRu#hIqtaH | 
yasyASvoq medhA#yaq prokShi#toq-&dhyeti# | yada(gm)# hoqmuce# niqrva#pati | 
a(gm)ha#sa eqva tena# mucyate | yaja#mAnoq vA aSva#H | 
reta#sAq vA eqSha vyRu#dhyate || 66 || 

T.B.3.9.17.5 
yasyASvoq medhA#yaq prokShi#toq-&dhyeti# | sauqrya(gm) reta#H | 
yathsauqryaM payoq Bava#ti | reta#saiqvainaq(gm)q sa sama#rdhayati | 
yaja#mAnoq vA aSva#H | garBaiqrvA eqSha vyRu#dhyate | 
yasyASvoq medhA#yaq prokShi#toq-&dhyeti# | vAqyaqvyA# garBA$H | 
yadvA#yaqvya# Ajya#BAgoq Bava#ti | garBai#reqvainaq(gm)q sa sama#rdhayati | 
athoq yasyaiqShA-&Sva#meqdhe prAya#ScitiH kriqyate$ | 
iqShTvA vasI#yAn Bavati || 67 || 

T.B.3.9.18.1 
tadA#huH | dvAda#Sa brahmaudaqnAnthsa(gg) sthi#te nirva#pet | 
dvAqdaqSaBiqr-veShTi#Bir-yajeqteti# | yadi#ShTiBiqryaje#ta | 
uqpaqnAmu#ka enaM ~Myaqj~jaH syA$t | pApIyAq(gg)qstu syA$t | 
AqptAniq vA eqtasyaq ChandA(gm)#si | ya I#jAqnaH | 
tAniq ka eqtAva#dASuq punaqH prayu#~jjIqteti# | 
sarvAq vai sa(gg)sthi#te yaqj~je vAgA$pyate || 68 || 

T.B.3.9.18.2 
sA&&ptA Ba#vati yAqtayA$mnI | krUqrIkRu#tevaq hi Bavaqtyaru#ShkRutA | 
sA na puna#H praqyujyetyA#huH | dvAda#Saiqva bra#hmaudaqnAnthsa(gg) sthi#teq nirva#pet | 
praqjApa#tiqrvA o#daqnaH | yaqj~jaH praqjApa#tiH | uqpaqnAmu#ka enaM ~Myaqj~jo Ba#vati | 
na pApI#yAn Bavati | dvAda#Sa Bavanti | dvAda#Saq mAsA$H saM~MvathsaqraH | 
saM~Mvathsaqra eqva prati#tiShThati || 69 || 

T.B.3.9.19.1 
eqSha vai viqBUrnAma# yaqj~jaH | sarva(gm)# haq vai tatra# viqBu Ba#vati | 
yatraiqtena# yaqj~jenaq yaja#nte | eqSha vai praqBUrnAma# yaqj~jaH | 
sarva(gm)# haq vai tatra# praqBu Ba#vati | yatraiqtena# yaqj~jenaq yaja#nte  | 
eqSha vA Urja#svAqnnAma# yaqj~jaH | sarva(gm)# haq vai tatrorja#svadBavati | 
yatraiqtena# yaqj~jenaq yaja#nte  | eqSha vai paya#svAqnnAma# yaqj~jaH || 70 || 

T.B.3.9.19.2 
sarva(gm)# haq vai tatraq paya#svadBavati | yatraiqtena# yaqj~jenaq yaja#nte  | 
eqSha vai vidhRu#toq nAma# yaqj~jaH | sarva(gm)# haq vai tatraq vidhRu#taM Bavati | 
yatraiqtena# yaqj~jenaq yaja#nte  | eqSha vai vyAvRu#ttoq nAma# yaqj~jaH | 
sarva(gm)# haq vai tatraq vyAvRu#ttaM Bavati | yatraiqtena# yaqj~jenaq yaja#nte  | 
eqSha vai prati#ShThitoq nAma# yaqj~jaH | 
sarva(gm)# haq vai tatraq prati#ShThitaM Bavati || 71 || 

T.B.3.9.19.5 
yatraiqtena# yaqj~jenaq yaja#nte  | eqSha vai te#jaqsvI nAma# yaqj~jaH | 
sarva(gm) # haq vai tatraq tejaqsvi Ba#vati | 
yatraiqtena# yaqj~jenaq yaja#nte  | eqSha vai bra#hmavarcaqsI nAma# yaqj~jaH | 
A haq vai tatra# brAhmaqNo bra#hmavarcaqsI jA#yate | 
yatraiqtena# yaqj~jenaq yaja#nte  | eqSha vA a#tivyAqdhI nAma# yaqj~jaH | 
A haq vai tatra# rAjaqnyo#-&tivyAqdhI jA#yate | 
yatraiqtena# yaqj~jenaq yaja#nte  | eqSha vai dIqrGo nAma# yaqj~jaH | 
dIqrGAyu#Sho haq vai tatra# manuqShyA# Bavanti | 
yatraiqtena# yaqj~jenaq yaja#nte  | eqSha vai kluqpto nAma# yaqj~jaH | 
kalpa#te haq vai tatra# praqjAByo# yogakSheqmaH | 
yatraiqtena# yaqj~jenaq yaja#nte  || 72 || 

T.B.3.9.20.1 
tAqrpyeNASvaq(gm)q saMj~ja#payanti | yaqj~jo vai tAqrpyam | 
yaqj~jenaiqvainaq(gm)q sama#rdhayanti | yAqmenaq sAmnA$ prastoqtA-&nUpa#tiShThate | 
yaqmaqloqkameqvaina#M gamayati || 
tAqrpye ca# kRuttyadhIvAqse cASvaq(gm)q saMj~ja#payanti | 
eqtadvai pa#SUqnA(gm) rUqpam | rUqpeNaiqva paqSUnava#rundhe | 
hiqraqNyaqkaqSiqpu Ba#vati | tejaqso-&va#ruddhyai || 73 || 


T.B.3.9.20.2 
ruqkmo Ba#vati | suqvaqrgasya# loqkasyA-nu#KyAtyai | aSvo# Bavati | 
praqjApa#teqrAptyai$ | aqsya vai loqkasya# rUqpaM tAqrpyam | 
aqntari#kShasya kRuttyadhIvAqsaH | diqvo hi#raNyakaSiqpu | 
Aqdiqtyasya# ruqkmaH | praqjApa#teqraSva#H | iqmameqva loqkaM tAqrpyeNA$pnoti | 74

T.B.3.9.20.3 

aqntari#kShaM kRutyadhIvAqsena# | diva(gm)# hiraNyakaSiqpunA$ | 
Aqdiqtya(gm) ruqkmeNa# | aSve#naiqva medhye#na praqjApa#teqH sAyu#jya(gm) saloqkatA#mApnoti | 
eqtAsA#meqva deqvatA#nAq(gm)q sAyu#jyam | 
sAqrShTitA(gm)# samAna loqkatA#mApnoti | 
yo$&Svameqdhenaq yaja#te | ya u# cainameqvaM ~Mveda# || 75 || 
T.B.3.9.21.1 
AqdiqtyA-ScA~ggi#rasaSca suvaqrge loqke$&spardhanta | 
te&~ggi#rasa AdiqtyeBya#H | 
aqmumA#diqtyamaSva(gg) #SveqtaM BUqtaM dakShi#NAmanayann | 
te$&bruvann | yaM no&ne$ShTa | sa varyo#&BUqditi# | 
tasmAqdaSvaq(gm)q savaqryetyAhva#yanti | 
tasmA$dyaqj~je varo# dIyate | yatpraqjApa#tiqrA-laqbdho&Svo-&Ba#vat | 
tasmAqdaSvoq nAma# || 76 || 

T.B.3.9.21.2 
yacChvayaq-daruqrAsI$t | tasmAqdarvAq nAma# | yathsaqdyo vAjA$nthsaq-maja#yat | 
tasmA$dvAqjI nAma# | yadasu#rANAM ~MloqkAnAda#tta | 
tasmA#dAdiqtyo nAma# | aqgnirvA a#Svameqdhasyaq yoni#rAqyata#nam | 
sUryoq-&gneryoni#-rAqyatana#m | 
yada#Svameqdhe$&gnau citya# uttaraveqdi-mu#paqvapa#ti | 
yoni#mantameqvai-na#mAqyata#-navantaM karoti || 77 || 

T.B.3.9.21.3 
yoni#mAnAq-yata#navAn Bavati | ya eqvaM ~Mveda# | 
prAqNAqpAqnau vA eqtau deqvAnA$m | yada#rkASvameqdhau | 
prAqNAq-pAqnAveqvA-va#rundhe | ojoq balaqM ~MvA eqtau deqvAnA$m | 
yada#rkASvameqdhau | ojoq bala#meqvA-va#rundhe | 
aqgnirvA a#Svameqdhasyaq yoni#rAqyata#nam | 
sUryoq-&gneryoni#-rAqyata#nam | 
yada#Svameqdhe$&gnau citya# uttaraveqdiM ciqnoti# | 
tAva#rkASvameqdhau | aqrkAqSvaqmeqdhAveqvA va#rundhe | 
atho# arkASvameqdhayo#reqva prati#tiShThati || 78 || 

T.B.3.9.22.1 
praqjApa#tiqM ~Mvai deqvAH piqtara$m | paqSuM BUqtaM medhAqyAla#Banta | 
tamAqlaByo-pA#vasann | prAqtaryaShTA$smahaq iti# | ekaqM ~MvA eqtaddeqvAnAqmaha#H | 
yathsaM~MvathsaqraH | tasmAqdaSva#H puqrastA$thsaM~Mvatsaqra Ala#Byate | 
yatpraqjApa#tiq-rAlaqbdho-&Svo&Ba#vat | tasmAqdaSva#H | 
yathsaqdyo medho&Ba#vat || 79 || 

T.B.3.9.22.2 
tasmA#daSvameqdhaH | veduqko&Sva#mAqSuM Ba#vati | ya eqvaM ~Mveda# | 
yadvai tatpraqjApa#tiq-rAlaqbdho-&Svo&Ba#vat | 
tasmAqdaSva#H praqjApa#teH paSUqnA-manu#rUpatamaH || 
A&sya# puqtraH prati#rUpo jAyate | ya eqvaM ~Mveda# | 
sarvA#Ni BUqtAni# saqMBRutyAla#Bate | 
same#naM deqvAsteja#se brahmavarcaqsAya# Baranti | 
yo$&Svameqdhenaq yaja#te || 80 || 

T.B.3.9.22.3 
ya u# cainameqvaM ~Mveda# | eqtadvai taddeqvA eqtAM deqvatA$m | 
paqSuM BUqtaM medhAqyAlaqBanta | yaqj~jamevaq | 
yaqj~jena# yaqj~jama#yajanta deqvAH | kAqmaqpraM ~Myaqj~jama# kurvata | 
te$-&mRutaqtvama#-kAmayanta | te$-&mRutaqtva#-magacChann | 
yo$&Svameqdhenaq yaja#te | deqvAnA#meqvAya#nenaiti || 81 || 

T.B.3.9.22.4 
prAqjAqpaqtyenaiqva yaqj~jena# yajate kAmaqpreNa# | 
apu#narmArameqva ga#cChati | 
eqtasyaq vai rUqpeNa# puqrastA$tprAjApaqtya-mRu#ShaqBaM tU#paqraM
ba#hurUqpamAla#Bate | 
sarve$ByaqH kAme$ByaH | sarvaqsyAptyai$ | sarva#syaq jityai$ | 
sarva#meqva tenA$pnoti | sarva#M jayati | yo$&Svameqdhenaq yaja#te | 
ya u# cainameqvaM ~Mveda# || 82 || 

T.B.3.9.23.1 
yo vA aSva#syaq medhya#syaq loma#nIq veda# | 
aSva#syaiqva medhya#syaq loma#M ~Mloma~jjuhoti | 
aqhoqrAqtre vA aSva#syaq medhya#syaq loma#nI | 
yathsAqyaM prA#tarjuqhoti# | 
aSva#syaiqva medhya#syaq loma#M ~Mloma~jjuhoti | 
eqtada#nukRuti ha smaq vai puqrA | 
aSva#syaq medhya#syaq loma#M ~Mloma~jjuhvati | 
yo vA aSva#syaq medhya#sya paqde veda# | 
aSva#syaiqva medhya#sya paqde pa#de juhoti | 
daqr.SaqpUqrNaqmAqsau vA aSva#syaq medhya#sya paqde || 83 || 

T.B.3.9.23.2 
yadda#r.SapUrNamAqsau yaja#te | aSva#syaiqva medhya#sya paqde pa#de juhoti | 
eqtada#nukRuti ha smaq vai puqrA | aSva#syaq medhya#sya paqde pa#de juhvati | 
yo vA aSva#syaq medhya#sya viqvarta#naqM ~Mveda# | 
aSva#syaiqva medhya#sya viqvarta#ne vivartane juhoti | 
aqsau vA A#diqtyo&Sva#H | sa A#havaqnIyaqmA-ga#cChati | tadviva#rtate | 
yada#gnihoqtraM juqhoti# | aSva#syaiqva medhya#sya viqvarta#ne vivartane juhoti | 
eqtada#nukRuti ha smaq vai puqrA | aSva#syaq medhya#sya viqvarta#ne vivartane juhvati || 84 || 

kRuShNayajurvedIya kAThake 
|| taittarIya yajubrAhmaNe kAThake prathamaH praSnaH ||
haqriHq oM 4

T.B.3.10.1.1
saMqj~jAna#M ~Mviqj~jAna#M praqj~jAna#M jAqnada#BijAnat | 
saqMkalpa#mAnaM praqkalpa#mAna-mupaqklrUpa#mAnaqmupa#klRuptaM klRuqptaM |
Sreyoq vasI#ya Aqyath saMBU#taM BUqtaM | ciqtraH keqtuH praqBAnAqBAnth saqMBAn |
jyoti#ShmAq(gg)q-steja#svAnAqtapaq(gg)q-stapa#nnaBiqtapann# | 
roqcaqno roca#mAna SSoBaqna SSoBa#mAnaH kaqlyANa#H |
dar.SA# dRuqShTA da#r.SaqtA viqSvarU#pA sudar.SaqnA | 
AqpyAya#mAnAq pyAya#mAnAq pyAyA# sUqnRuterA$ | 
AqpUryamANAq pUrya#mANA pUqraya#ntI pUqrNA pau$rNamAqsI | 
dAqtA pra#dAqtA&&naqndo moda#H pramoqdaH || 1

T.B.3.10.1.2
AqveqSaya#-nniveqSaya#nth saqM~MveSa#naq ssa(gg)SA$nta SSAqntaH | 
AqBava#n praqBava$n-thsaqMBavaqn-thsaMBU#to BUqtaH |
prastu#taqM ~MviShTu#taq(gm)q sa(gg)stu#taM kaqlyANa#M ~MviqSvarU#paM | 
SuqkramaqmRuta#M tejaqsvi tejaq ssami#ddhaM | 
aqruqNaM BA#nuqman marI#cimadaBiqtapaqt tapa#svat | 
saqviqtA pra#saviqtA dIqpto dIqpayaqn dIpya#mAnaH | 
jvala#M jvaliqtA tapa#n. viqtapa$n thsaqMtapann# |
roqcaqno roca#mAna SSuqMBU SSuMBa#mAno vAqmaH | 
suqtA su#nvaqtI prasu#tA sUqyamA#nA &BiShUqyamA#NA  | 
pItI$ praqpA saqMpA tRupti#staqrpaya#ntI ||  2

T.B.3.10.1.3
kAqntA kAqmyA kAqmajAqtA &&yu#ShmatI kAmaqduGA$ | aqBiqSAqstA xx&nu#maqntAxx&&naqndo moda#H pramoqdaH | 
AqsAqdaya#n niShAqdaya$n thsaq(gm)q sAda#naqH sa(gm) sa#nna ssaqnnaH | 
AqBU rviqBUH praqBU SSaqMBU rBuva#H |
paqvitra#M paviyiqShyan pUqto medhya#H | yaSoq yaSa#svA-nAqyuraqmRuta#H |
jIqvo jI#viqShyan thsvaqrgo loqkaH | saha#svAqn thsahI#yAqnoja#svAqn thsaha#mAnaH | 
jaya#nna-Biqjaya$n thsuqdravi#No draviNoqdAH | Aqrdrapa#vitroq hari#keSoq moda#H pramoqdaH || 3

T.B.3.10.1.4
aqruqNo# &ruqNara#jAH puqNDarI#koq viSvaqjida#-Biqjit | AqrdraH pinva#mAqno &nna#vAqn-rasa#vAq-nirA#vAn | 
saqrvauqShaqdhaH sa#MBaqro maha#svAn | eqjaqtkA jo#vaqtkAH | kShuqllaqkA SSi#piviShTaqkAH | 
saqriqstraqrA ssuqSera#vaH | aqjiqrAso# gamiqShNava#H | 
iqdAnI$M taqdAnI#-meqtarhi kShiqprama#jiqraM | AqSu rni#meqShaH PaqNo drava#nnatiqdravann# |
tvaraq(gg)q stvara#mANa AqSurASI#yANaM jaqvaH  | aqgniqShToqma uqkthyo# &tirAqtro dvi#rAqtra-stri#rAqtra-Sca#tUrAqtraH | 
aqgnir. Ruqtu ssUrya# RuqtuScaqndramA# RuqtuH | 
praqjApa#ti ssaM~Mvathsaqro maqhAnkaH || 4

T.B.3.10.2.1
BUraqgniM ca# pRuthiqvIM caq mAM ca# | tri(gg)Sca# loqkAn thsa#M~MvathsaqraM ca# |  
praqjApa#tistvA sAdayatu | tayA# deqvata#yA &~ggiMraqsvad-dhruqvA sI#da | 
Buvo# vAqyuM cAqntarikSha#M caq mAM ca# | tri(gg)Sca# loqkAn thsa#M~MvathsaqraM ca# | 
praqjApa#tistvA sAdayatu | tayA# deqvata#yA& ~ggiMraqsvad dhruqvA sI#da |
sva#rAdiqtyaM caq diva#M caq mAM ca# | tri(gg)Sca# loqkAn thsa#M~MvathsaqraM ca# |
praqjApa#tistvA sAdayatu | tayA# deqvata#yA &~ggiMraqsvad dhruqvA sI#da |
BU rBuvaq ssva#Scaqndrama#saM caq diSa#Scaq mAM ca# |
tri(gg)Sca# loqkAn thsa#MvathsaraqM ca# | praqjApa#tistvA sAdayatu  | 
tayA# deqvata#yA &~ggiraqsvad dhruqvAsI#da  | | 5

T.B.3.10.3.1
tvameqva tvAM ~Mve$tthaq yo#&siq so&si# | tvameqva tvAme#caiShIH | 
ciqtaScAsiq saMci#taScAsyagne | eqtAvAq(gg)qScAsiq BUyA(gg)#ScAsyagne |
yatte# agneq nyU#naqM ~Myaduq te&ti#riktaM | AqdiqtyA-stadaM~ggi#rasaScinvantu |
viSve# te deqvAScitiq-mApU#rayantu | ciqtaScAsiq saMci#taScAsyagne |
eqtAvAq(gg)q ScAsiq BUyA(gg)#ScAsyagne | mA te# agne caq yenaq mA&ti# caq yena&&yuqrAvRu#kShi |
sarveShAqM jyoti#ShAqM jyotiq ryadaqdAvuqdeti# | 
tapa#so jAqtamani#BRuShTaqmoja#H |
tatteq jyoti#riShTake | tena# me tapa | tena# me jvala | tena# me dIdihi |
yava#ddeqvAH | yAvaqdasA#tiq sUrya#H | yAva#duqtApiq brahma# || 6

T.B.3.10.4.1
saqM~Mvaqthsaqro#&si parivathsaqro#&si | iqdAqvaqthsaqro#&sI-duvathsaqro#&si | 
iqdvaqthsaqro#&si vathsaqro#&si |
tasya# te vasaqntaH Sira#H | grIqShmo dakShi#NaH paqkShaH | vaqr.ShAH pucCha$M |
Saqradutta#raH paqkShaH | heqmaqnto maddhya$M | pUqrvaqpaqkShAScita#yaH |
aqpaqraqpakShAH purI#ShaM || 7

T.B.3.10.4.2
aqhoqrAqtrANIShTa#kAH | RuqShaqBo#&si svaqrgo loqkaH |
yasyA$M diqSi maqhIya#se | tato# noq mahaq Ava#ha |
vAqyu rBUqtvA sarvAq diSaq AvA#hi | sarvAq diSo&nuq vivA#hi |
sarvAq diSo&nuq saM~MvA#hi | cittyAq citiq-mApRu#Na |
aci#ttyAq citiq-mApRu#Na | cida#si samuqdrayo#niH || 8

T.B.3.10.4.3
induq rdakSha#H Syeqna RuqtAvA$ | hira#NyapakShaH Sakuqno Bu#raqNyuH |
maqhAn thsaqdhasthe$ dhruqva AniSha#ttaH | nama#ste astuq mA mA# hi(gm)sIH |
etiq pretiq vItiq samityuditi# | diva#M me yacCha |
aqntari#kShaM me yacCha | pRuqthiqvIM me# yacCha |
pRuqthiqvIM me# yacCha | aqntari#kShaM me yacCha |
diva#M me yacCha | ahnAq prasA#raya | rAtryAq sama#ca | rAtryAq prasA#raya | 
ahnAq sama#ca | kAmaqM prasA#raya | kAmaq(gm)q sama#ca || 9

T.B.3.10.5.1
BUrBuvaqH sva#H | ojoq bala$M | brahma# kShaqtraM | yaSo# maqhat |
saqtyaM tapoq nAma# | rUqpa-maqmRuta$M |
cakShuqH Srotra$M | manaq Ayu#H |
viSvaqM ~MyaSo# maqhaH | saqmaM tapoq haroq BAH |
jAqtave#dAq yadi# vA pAqvako&si# | vaiqSvAqnaqro yadi# vA vaidyuqto&si# |
SaM praqjAByoq yaja#mAnAya loqkaM | UrjaqM puShTiqM dada#-daqByAva#vRuthsva || 10

T.B.3.10.6.1
rAj~jI# virAj~jI$ | saqmrAj~jI# svaqrAj~jI$ |
aqrciH SoqciH | tapoq haroq BAH | 
aqgnirindroq bRuhaqspati#H  | viSve# deqvA Buva#nasya goqpAH |
te mAq sarveq yaSa#sAq sa(gm)sRu#jantu || 11

T.B.3.10.7.1
asa#veq svAhAq vasa#veq svAhA$ | 
viBu#veq svAhAq viva#svateq svAhA$ | 
aqBiqBuveq svAhA&dhi#patayeq svAhA$ |
diqvAM pata#yeq svAhA &(gm)#haspaqtyAyaq svAhA$ | 
cAqkShuqShmaqtyAyaq svAhA$ jyotiShmaqtyAyaq svAhA$ | 
rAj~jeq svAhA# viqrAj~jeq svAhA$ |
saqmrAj~jeq svAhA$ svaqrAj~jeq svAhA$ | 
SUShA#yaq svAhAq sUryA#yaq svAhA$ | 
caqndrama#seq svAhAq jyoti#Sheq svAhA$ | 
saq(gm)q sarpA#yaq svAhA# kaqlyANA#yaq svAhA$ | 
arju#nAyaq svAhA$ || 12

T.B.3.10.8.1
viqpaqSciteq pava#mAnAya gAyata |
maqhI na dhArA &tyandho# ar.Shati |
ahi#r. hajIqrNAmati# sarpatiq tvaca$M |
atyoq na krIDa#nna saraqd^^vRuShAq hari#H |
uqpaqyAqmagRu#hIto &si mRuqrtyave$ tvAq juShTa#M guhNAmi |
eqSha teq yoni#rmRuqtyave$ tvA | apa# mRuqtyu-mapaqkShudha$M |
apeqtaH Saqpatha#M jahi | adhA# no agnaq Ava#ha |
rAqyaspoSha(gm)# sahaqsriNa$M || 13

T.B.3.10.8.2
ye te# saqhasra#maqyutaqM pASA$H | mRutyoq rmartyA#yaq hanta#ve |
tAn. yaqj~jasya# mAqyayA$ | sarvAqnava# yajAmahe |
BaqkSho$ &syamRuta BaqkShaH | tasya# te mRuqtyupI#tasyAqmRuta#vataH |
svaqgAkRu#tasyaq madhu#mataH | upa#hUtaqsyo-pa#hUto BakShayAmi |
maqndrA &BiBU#tiH keqtu ryaqj~jAnAqM ~MvAk | asAqvehi# || 14

T.B.3.10.8.3
aqndho jAgRu#viH prANa | asAqvehi# | baqdhiqra A$krandayita-rapAna | 
asAqvehi# | aqhaqstostvAq cakShu#H |  asAqvehi# | aqpAqdASoq mana#H |  
asAqvehi# | kaveq vipra#citteq Srotra# |  asAqvehi# || 15

T.B.3.10.8.4
suqhaqstaH su#vAqsAH | SUqSho nAmA$syaqmRutoq martye#Shu |
tantvAq&haM tathAq veda# | asAqvehi# |
aqgnirme# vAqci SriqtaH | vAgGRuda#ye |
hRuda#yaqM mayi# | aqhamaqmRute$ | aqmRutaqM brahma#Ni |
vAqyurme$ prAqNe SriqtaH || 16

T.B.3.10.8.5
prAqNo hRuda#ye | hRuda#yaqM mayi# | aqhamaqmRute$ | aqmRutaqM brahma#Ni |
sUryo# meq cakShu#Shi SriqtaH | cakShuqr. hRuda#ye | 
hRuda#yaqM mayi# | aqhamaqmRute$ | aqmRutaqM brahma#Ni |
caqndramA# meq mana#si SriqtaH || 17

T.B.3.10.8.6
manoq hRuda#ye | hRuda#yaqM mayi# | aqhamaqmRute$ | aqmRutaqM brahma#Ni |
diSo# meq Srotre$ SriqtAH | Srotraq(gm)q hRuda#ye |
hRuda#yaqM mayi# | aqhamaqmRute$ | aqmRutaqM brahma#Ni |
Apo# meq reta#si SriqtAH || 18

T.B.3.10.8.7
retoq hRuda#ye | hRuda#yaqM mayi# | aqhamaqmRute$ | aqmRutaqM brahma#Ni |
pRuqthiqvI meq SarI#re SriqtA | SarI#raq(gm)q hRuda#ye | 
hRuda#yaqM mayi# | aqhamaqmRute$ | aqmRutaqM brahma#Ni |
oqShaqdhiq vaqnaqspaqtayo# meq  loma#su SriqtAH || 19

T.B.3.10.8.8
lomA#niq hRuda#ye | hRuda#yaqM mayi# | aqhamaqmRute$ | aqmRutaqM brahma#Ni | |
indro# meq bale$ SriqtaH | balaq(gm)q hRuda#ye |
hRuda#yaqM mayi# | aqhamaqmRute$ | aqmRutaqM brahma#Ni |  
paqrjanyo# me mUqrdhni SriqtaH || 20

T.B.3.10.8.9
mUqrdhA hRuda#ye | hRuda#yaqM mayi# | aqhamaqmRute$ | aqmRutaqM brahma#Ni ||
ISA#no me maqnyau SriqtaH | maqnyur. hRuda#ye |
hRuda#yaqM mayi# | aqhamaqmRute$ | aqmRutaqM brahma#Ni | | 
AqtmA ma# Aqtmani# SriqtaH || 21

T.B.3.10.8.10
AqtmA hRuda#ye | hRuda#yaqM mayi# | aqhamaqmRute$ | aqmRutaqM brahma#Ni |
puna#rma AqtmA punaqrAyuqrAgA$t |
puna#H prAqNaH punaqrAkU#taq-mAgA$t |
vaiqSvAqnaqro raqSmiBi# rvAvRudhAqnaH |
aqntasti#ShThatvaqmRuta#sya goqpAH || 22

T.B.3.10.9.1
praqjApa#tirdeqvAna#sRujata | te pAqpmanAq saMdi#tA ajAyanta | tAn. vya#dyat |
yad vyaqdyat | tasmA$d viqdyut | tama#vRuScat | yadavRu#Scat |
tasmAqd vRuShTi#H | tasmAqd yatraiqte deqvate# aBiqprApnu#taH |
vica# haiqvAsyaq tatra# pAqpmAnaq-ndyata#H || 23

T.B.3.10.9.2
vRuqScata#Sca | saiShA mI#mAq(gm)q sA &gni#hoqtra eqva sa#MpannA | 
atho# AhuH | sarve#Shu yaj~jakraqtuShviti# |
hoShya#nnaqpa upa#spRuSet | vidyu#dasiq vidya#me pAqpmAnaqmiti# |
atha# huqtvopa#-spRuSet | vRuShTi#rasiq vRuSca# me pAqpmAnaqmiti# |
yaqkShyamA#No veqShTvA vA$ |
vi ca# haiqvAsyaiqte deqvate# pAqpmAnaqM-dyata#H || 24

T.B.3.10.9.3
vRuqScata#Sca | aqtyaq(gm)q ho hAru#NiH |
braqhmaqcAqriNe$ praqSnAn procyaq praji#GAya | pare#hi |
plaqkShaM daiyA$M pAtiM pRucCha | vettha# sAviqtrA3 nna veqtthA3 iti# |
tamAqgatya# papracCha | AqcAryo# mAq prAhai#ShIt |
vettha# sAviqtrA3 nna veqtthA3 iti# | saho#vAcaq vedeti# || 25

T.B.3.10.9.4
sa kasmiqn prati#ShThitaq iti# | paqro ra#jaqsIti# |
kastadyat paqrora#jAq iti# | eqSha vAva sa paqrora#jAq iti# hovAca |
ya eqSha tapa#ti | eqSho$ &rvAgra#jAq iti# | sa kasmi#n tveqSha iti# |
saqtya iti# | kiM tathsaqtyamiti# | tapaq iti#  || 26

T.B.3.10.9.5
kasmiqnnu tapaq iti# | balaq iti# | kiM tad baqlamiti# | prAqNa iti# |
mAsma# prAqNamati# pRucChaq iti# mA&&cAqryo$ &bravIqditi# hovAca brahmacAqrI |
saho#vAca plaqkSho daiyA$M pAtiH | 
yadvai bra#hmacArin prAqNamatya#prakShyaH | mUqrdhA teq vyapa#tiShyat |
aqhamu#ta AcAqryA-cCreyA$n BaviShyAmi | yo mA# sAviqtre saqmavA#diqShTeti# || 27

T.B.3.10.9.6
tasmA$th sAviqtre na saM~Mva#deta | 
sa yo haqvai sA#viqtraM ~MviqduShA# sAviqtre saqM~Mvada#te |
sahA$smiqn-cCriya#M dadhAti |
anu# haqvA a#smA aqsau tapaqn-cCriya#M manyate |
anva#smaiq SrIstapo# manyate | anva#smaiq tapoq bala#M manyate |
anva#smaiq bala#M prAqNaM ma#nyate | sa yadAha# |
saqMj~jAna#M ~Mviqj~jAnaqM dar.SA# dRuqShTeti# | eqSha eqva tat || 28

T.B.3.10.9.7
athaq yadAha# | prastu#taqM ~MviShTu#ta(gm) suqtA su#nvaqtIti# | eqSha eqva tat | 
eqSha hye#va tAnyahA#ni | eqSha rAtra#yaH | athaq yadAha# |
ciqtraH keqtu rdAqtA pra#dAqtA sa#viqtA pra#saviqtA &Bi#SAqstA &nu#maqnteti# |
eqSha eqva tat | eqSha hye#va te&hno# muhUqrtAH | eqSha rAtre$H || 29

T.B.3.10.9.8
athaq yadAha# | paqvitra#M pavayiqShyan-thsaha#svAqn-thsahI#yAnaruqNo# &ruqNara#jAq iti# |
eqSha eqva tat | eqSha hye#va te$ &rdhamAqsAH | eqSha mAsA$H | athaq yadAha# |
aqgniqShToqma uqkthyo$ &gnir. RuqtuH praqjApa#tiH saM~Mvathsaqra iti# |
eqSha eqva tat | eqSha hye#va te ya#j~jakraqtava#H | eqSha RuqtavaH || 30

T.B.3.10.9.9
eqSha sa#M~MvathsaqraH | athaq yadAha# | iqdAnI$M taqdAnIqmiti# | eqSha eqva tat |
eqSha hye#va te mu#hUqrtAnA$M  muhUqrtAH | jaqnaqko haq vaide#haH |
aqhoqrAqtraiH saqmAja#gAma | ta(gm) ho#cuH |
yo vA aqsmAn. veda# | viqjaha#t-pAqpmAna#meti || 31

T.B.3.10.9.10
sarvaq-mAyu#reti | aqBi svaqrgaM ~MloqkaM ja#yati |
nAsyAqmuShmi#n ~Mloqke &nna#M kShIyataq iti# | viqjaha#ddhaq vai pAqpmAna#meti |
sarvaqmAyu#reti | aqBi svaqrgaM ~MloqkaM ja#yati |
nAsyAqmuShmi#n ~Mloqke &nna#M kShIyate | ya eqvaM ~Mveda# |
ahI#nAq hASva#t^^thyaH | sAqviqtraM ~MviqdAM ca#kAra || 32

T.B.3.10.9.11
sa ha# haq(gm)q so hi#raqNmayo# BUqtvA | svaqrgaM ~Mloqkami#yAya |
Aqdiqtyasyaq sAyu#jyaM | haq(gm)q so haqvai hi#raqNmayo# BUqtvA |
svaqrgaM ~Mloqkame#ti | Aqdiqtyasyaq sAyu#jyaM |
ya eqvaM ~Mveda# | deqvaqBAqgo ha# Srautaqr.ShaH |
sAqviqtraM ~MviqdAM ca#kAra | ta(gm) haq vAgadRu#SyamAqnA &Byu#vAca || 33

T.B.3.10.9.12
sarva#mbata gautaqmo ve#da | yaH sA#viqtraM ~Mvedeti# |
sa ho#vAca | kaiShA vAgaqsIti# | aqyamaqha(gm) sA#viqtraH | deqvAnA#-muttaqmo loqkaH |
guhyaqM mahoq biBraqditi# | eqtAva#ti ha gautaqmaH |
yaqj~joqpaqvIqtaM kRuqtvA &dho nipa#pAta | namoq namaq iti# || 34

T.B.3.10.9.13
sa ho#vAca | mA Bai#ShI rgautama | jiqto vai te# loqka iti# | 
tasmAqdye ke ca# sAviqtraM ~MviqduH | sarveq te jiqtalo#kAH | 
sa yo haqvai sA#viqtrasyAqShTAkSha#raM paqda(gg) SriqyA &BiShi#ktaqM ~Mveda# |
SriqyA haiqvABiShi#cyate | GriNiqritiq dve aqkShare$ |
sUryaq itiq trINi# | Aqdiqtya itiq trINi# || 35

T.B.3.10.9.14
eqtadvai sA#viqtrasyAq-ShTAkSha#raM paqda(gg) SriqyABiShi#ktaM | ya eqvaM ~Mveda# |
SriqyA haiqvABiShi#cyate | tadeq-taddRuqcA&Byu#ktaM |
Ruqco aqkShare# paraqme vyo#man | yasmi#n deqvA adhiq viSve# niSheqduH |
yastanna vedaq kimRuqcA ka#riShyati | ya it tadviqdusta iqme samA#sataq iti# |
na haqvA eqtasyaqrcA na yaju#ShAq na sAmnA&rtho$&sti | yaH sA#viqtraM ~Mveda# || 36

T.B.3.10.9.15
tadeqtat pa#ri yadde#vacaqkraM | AqrdraM pinva#mAna(gg) svaqrge loqka e#ti |
viqjahaqd viSvA# BUqtAni# saqMpaSya#t | Aqrdro haq vai pinva#mAnaH svaqrge loqka e#ti |
viqjahaqn. viSvA# BUqtAni# saqMpaSyann# | ya eqvaM ~Mveda# |
SUqSho haqvai vA$r.ShNeqyaH | Aqdiqtyena# saqmAja#gAma |
ta(gm) ho#vAca | ehi# sAviqtraM ~Mvi#ddhi |
aqyaM ~Mvai svaqrgyo$ &gniH  pA#rayiqShNu-raqmRutAq-thsaMBU#taq iti# |
eqSha vAva sa sA#viqtraH | ya eqSha tapa#ti |
ehiq mAM ~Mvi#ddhi | iti# haiqvainaqM tadu#vAca || 37

T.B.3.10.10.1
iqyaM ~MvAva saqraGA$ | tasyA# aqgnireqva sA#raqGaM madhu# |
yA eqtAH pU$rva pakShAparapaqkShayoq rAtra#yaH | tA ma#dhuqkRuta#H |
yAnyahA#ni | te ma#dhuvRuqShAH |
sa yo haq vA eqtA ma#dhuqkRuta#Sca madhuvRuqShA(gg)Scaq veda# | 
kuqrvanni# hAsyaiqtA aqgnau madhu# | nAsye$ShTApUqrtan dha#yanti |
athaq yo na veda# || 38 

T.B.3.10.10.2
na hA$syaiqtA aqgnau madhu# kurvanti | dhaya#ntya-syeShTApUqrtaM |
yo haq vA a#horAqtrANA$-nnAmaqdheyA#niq veda# | nAho#rAqtreShvArtiq-mArcCha#ti |
saqMj~jAna#M ~Mviqj~jAnaqM dar.SA# dRuqShTeti# | eqtA-va#nuvAqkau pU$rvapaqkShasyA#-horAqtrANA$M nAmaqdheyA#ni | 
prastu#taqM ~MviShTu#ta(gm) suqtA su#nvaqtIti# |
eqtAva#nuvAqkA-va#para-paqkShasyA#-horAqtrANA$M nAmaqdheyA#ni |
nAho#rAqtre-ShvArtiq-mArcCha#ti | ya eqvaM ~Mveda# || 39

T.B.3.10.10.3
yo haq vai mu#hUqrtAnA$M nAmaqdheyA#niq veda# | na mu#hUqrte-ShvArtiq-mArcCha#ti |
ciqtraH keqtu rdAqtA pra#dAqtA sa#viqtA pra#saviqtA &Bi#SAqstA &nu#maqnteti# |
eqte#&nuvAqkA mu#hUqrtAnA$M nAmaqdheyA#ni | na mu#hUqrte-ShvArtiq-mArcCha#ti |
ya eqvaM ~Mveda# | yo haq vA a#rdhamAqsAnA$M ca mAsA#nA~jca nAmaqdheyA#niq veda# |
nArdha#mAqseShuq na mAseqShvArtiq-mArcCha#ti |
paqvitra#M paviyiqShyan-thsaha#svAqn-thsahI#yAnaruqNo# &ruqNara#jAq iti# |
eqte# &nuvAqkA a#rdhamAqsAnA$~jcaq mAsA#nA~jca nAmaqdheyA#ni || 40

T.B.3.10.10.4
nArdha#maqseShuq na mAseqShvArtiq-mArcCha#ti | ya eqvaM ~Mveda# |
yo haq vai ya#j~jakratUqnAM ca#rtUqnAM ca# saM~Mvathsaqrasya# ca nAmaqdheyA#niq veda# |
na ya#j~jakraqtuShuq nartuShuq na sa#M~Mvathsaqra ArtiqmArcCha#ti |
aqgniqShToqma uqkthyo$ &gnir. RuqtuH praqjApa#tiH saM~Mvathsaqra iti# |
eqte# &nuvAqkA ya#j~jakratUqnAM ca#rtUqnAM ca# saM~Mvathsaqrasya# ca nAmaqdheyA#ni |
na ya#j~jakraqtuShuq nartuShuq na sa#M~Mvathsaqra ArtiqmArcCha#ti |
ya eqvaM ~Mveda# | yo haq vai mu#hUqrtAnA$M muhUqrtAn. veda# |
na mu#hUqrtAnA$M muhUqrteShvArtiq mArcCha#ti || 41

T.B.3.10.10.5
iqdAnI$M taqdAnIqmiti# | eqte vai mu#hUqrtAnA$M muhUqrtAH |
na mu#hUqrtAnA$M muhUqrteShvArtiq-mArcCha#ti | ya eqvaM ~Mveda# |
athoq yathA$ kShetraqj~jo BUqtvA &nu# praqviSyAnnaq-matti# |
eqvameqvaitAn kShe$traqj~jo BUqtvA &nu# praqviSyAnna#-matti |
sa eqteShA#meqva sa#loqkatAq(gm)q sAyu#jya-maSnute | 
apa# punarmRuqtyuM ja#yati | ya eqvaM ~Mveda# || 42

T.B.3.10.11.1
kaSci#ddhaqvA aqsmA-lloqkAt pretya# | AqtmAna#M ~Mveda |
Aqya-maqha-maqsmIti# | kaSciqthsvaM ~MloqkaM na pratiq prajA#nAti |
aqgnimu#gdho haiqva dhuqmatA$ntaH | svaM ~MloqkaM na pratiq prajA#nAti |
athaq yo haiqvaitaq-magni(gm) sA#viqtraM ~Mveda# | sa eqvAsmA lloqkAt pretya# |
AqtmAna#M ~Mveda | aqya-maqha-maqsmIti# || 43

T.B.3.10.11.2
sa svaM ~MloqkaM praqti prajA#nAti | eqSha u# veqvainaqM tathsA#viqtraH |
svaqrgaM ~Mloqka-maqBi va#hati | aqhoqrAqtrai rvA ida(gm) saqyugBi#H kriyate |
iqtiq rAqtrAyA# &dIkShiShata xxx | iqtiq rAqtrAya# vraqta-mupA#guqriti# |
tAniq hAne#vaM ~MviqduSha#H | aqmuShmi#n ~Mlloqke Se#vaqdhiM dha#yanti |
dhIqta(gm) haiqva sa Se#vaqdhi-manuq parai#ti |
athaq yo haiqvaitamaqgni(gm) sA#viqtraM ~Mveda# || 44

T.B.3.10.11.3
tasya# haiqvAho#rAqtrANi# | aqmuShmi#n ~Mlloqke Se#vaqdhiM na dha#yanti |
adhI#ta(gm) haiqva sa Se#vaqdhi-manuq parai#ti |
BaqradvA#jo haq triqBirAyu#rBi rbrahmaqcarya#muvAsa |
ta(gm) ha jIrNiq(gg)q sthavi#raq(gm)q SayA#naM | indra# upaqvrajyo#vAca |
Bara#dvAja | yatte# catuqrthamAyu# rdaqdyAM | 
kime#nena kuryAq iti# | braqhmaqcarya#meqvaine#na careyaqmiti# hovAca || 45

T.B.3.10.11.4
ta(gm) haq trIn giqri-rU#pAqna vi#j~jAtAniva dar.SaqyAM ca#kAra |
teShAq(gm)q haikai#kasmAn muqShTinA&&da#de | sa ho#vAca |
Bara#dvAqjetyAqman^^trya# | vedAq vA eqte |
aqnaqntA vai vedA$H | eqtadvA eqtaistriqBirAyu#rBiq-ranva#vocathAH |
atha# taq ita#raq-dana#nUktameqva | ehIqmaM ~Mvi#ddhi |
aqyaM ~Mvai sa#rvaviqdyeti# || 46

T.B.3.10.11.5
tasmai# haiqtamaqgni(gm) sA#viqtramu#vAca | ta(gm) sa vi#diqtvA |
aqmRuto# BUqtvA | svaqrgaM ~Mloqkami#yAya |
Aqdiqtyasyaq sAyu#jyaM | aqmRuto# haiqva BUqtvA |
svaqrgaM ~Mloqkame#ti | Aqdiqtyasyaq sAyu#jyaM |
ya eqvaM ~Mveda# | eqSho eqva trayI# viqdyA || 47

T.B.3.10.11.6
yAva#nta(gm) haq vai traqyyA viqdyayA# loqkaM ja#yati | tAva#ntaM ~MloqkaM ja#yati |
ya eqvaM ~Mveda# | aqgne rvA eqtAni# nAmaqdheyA#ni |
aqgnereqva sAyu#jya(gm) saloqkatA#-mApnoti |
ya eqvaM ~Mveda# | vAqyo rvA eqtAni# nAmaqdheyA#ni |
vAqyoreqva sAyu#jya(gm) saloqkatA#-mApnoti |
ya eqvaM ~Mveda# | indra#syaq vA eqtAni# nAmaqdheyA#ni || 48

T.B.3.10.11.7
indra#syaiqva sAyu#jya(gm) saloqkatA#-mApnoti | ya eqvaM ~Mveda# |
bRuhaqspateq rvA eqtAni# nAmaqdheyA#ni | 
bRuhaqspate#reqva sAyu#jya(gm) saloqkatA#-mApnoti |
ya eqvaM ~Mveda# | praqjApa#teq rvA eqtAni# nAmaqdheyA#ni |
praqjApa#tereqva sAyu#jya~M saloqkatA#-mApnoti | ya eqvaM ~Mveda# |
brahma#Noq vA eqtAni# nAmaqdheyA#ni | 
brahma#Na eqva sAyu#jya(gm) saloqkatA#-mApnoti |
ya eqvaM ~Mveda# | sa vA eqSho$ &gni-ra#pakShapuqcCho vAqyureqva |
tasyAqgni rmuKa$M | aqsAvA#diqtyaH sira#H |
sa yadeqte deqvateq anta#reNa | tathsarva(gm)# sIvyati |
tasmA$th sAviqtraH || 49

hari#H oM 

|| iti taittarIya yajubrAhmaNe kAThake prathamaH praSnaH samAptaH ||


----------------------------------------------------------------
|| taittarIya yajubrAhmaNe kAThake dvitIyaH praSnaH ||

haqriHq oM
T.B.3.11.1.1
loqko# &si svaqrgo#&si | aqnaqnto$&syapAqro#&si |
akShi#to &syakShaqyyo# &si | tapa#saH pratiqShThA | 
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
tantvo-pa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA&~ggiraqsvad-dhruqvAsI#da || 50

T.B.3.11.1.2
tapo#&si loqke SriqtaM | teja#saH pratiqShThA |
tvayIqda-maqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtRu viSva#sya janayiqtRu | 
tat tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA &~ggiraqsvad-dhruqvAsI#da || 51

T.B.3.11.1.3
tejo#&siq tapa#si SriqtaM | saqmuqdrasya# pratiqShThA |
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtRu viSva#sya janayiqtRu | 
tat tvopa#dadhe kAmaqduGaq-makShi#taM |
praqjApa#tistvA sAdayatu | tayA# deqvata#yA&~ggiraqsvad-dhruqvAsI#da || 52

T.B.3.11.1.4
saqmuqdro#&siq teja#si SriqtaH | aqpAM pra#tiqShThA |
tvayIqdamaqnta#H | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA&~ggiraqsvad dhruqvAsI#da || 53

T.B.3.11.1.5
Apa#sstha ssamuqdre SriqtAH | pRuqthiqvyAH pra#tiqShThA yuqShmAsu# |
iqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya Baqrtryo# viSva#sya janayiqtrya#H |
tA vaq upa#dadhe kAmaqduGAq akShi#tAH | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 54

T.B.3.11.1.6
pRuqthiqvya#syaqPsu SriqtA | aqgneH pra#tiqShThA |
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtrI viSva#sya janayiqtrI | tAM tvopa#dadhe kAmaqduGAq-makShi#tAM |  
praqjApa#tistvA sAdayatu | tayA# deqvata#yA &~ggiraqsvad dhruqvAsI#da || 55

T.B.3.11.1.7
aqgnira#si pRuthiqvyA(gg) SriqtaH | aqntari#kShasya pratiqShThA |
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA& ~ggiraqsvad dhruqvAsI#da || 56

T.B.3.11.1.8
aqntari#kShamasyaqgnau SriqtaM | vAqyoH pra#tiqShThA |
tvayIqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtRu viSva#sya janayiqtRu |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 57

T.B.3.11.1.9
vAqyura#syaq-ntari#kShe SriqtaH | diqvaH pra#tiqShThA |
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 58

T.B.3.11.1.10
dyaura#si vAqyau SriqtA | Aqdiqtyasya# pratiqShThA |
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya Baqrtri viSva#sya janayiqtrI |
tAM tvopa#dadhe kAmaqduGaq-makShi#tAM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 59

T.B.3.11.1.11
Aqdiqtyo#&si diqvi SriqtaH | caqndrama#saH pratiqShThA |
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 60

T.B.3.11.1.12
caqndramA# asyAdiqtye SriqtaH | nakSha#trANAM pratiqShThA |
tvayIqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 61

T.B.3.11.1.13
nakSha#trANistha caqndrama#si SriqtAni# | saqM~Mvaqthsaqrasya# pratiqShThA yuqShmAsu# |  
iqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya Baqrtr.RUNi viSva#sya janayiqtr.RUNi# |
tAni# vaq upa#dadhe kAmaqduGAq-nyakShi#tAni | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 62

T.B.3.11.1.14
saqM~Mvaqthsaqro#&siq nakSha#treShu SriqtaH | RuqtUqnAM pra#tiqShThA | 
tvayIqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 63 

T.B.3.11.1.15
Ruqtava#H stha saM~Mvathsaqre SriqtAH | mAsA#nAM pratiqShThA yuqShmAsu# |  
iqdamaqntaH | viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtAroq viSva#sya janayiqtAra#H |
tAn. vaq upa#dadhe kAmaqduGAq-nakShi#tAn | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 64

T.B.3.11.1.16
mAsA$H sthaqrtuShu# SriqtAH | aqrdhaqmAqsAnA$M pratiqShThA yuqShmAsu# | 
iqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtAroq viSva#sya janayiqtAra#H |
tAn. vaq upa#dadhe kAmaqduGAq-nakShi#tAn | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 65

T.B.3.11.1.17
aqrdhaqmAqsAH stha# mAqsu SriqtAH | aqhoqrAqtrayo$H pratiqShThA yuqShmAsu# |  
iqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtAroq viSva#sya janayiqtAra#H |
tAn. vaq upa#dadhe kAmaqduGAq-nakShi#tAn | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 66

T.B.3.11.1.18
aqhoqrAqtrestho$ &rdhamAqseShu# Sriqte | 
BUqtasya# pratiqShThe Bavya#sya pratiqShThe | yuqvayo#-riqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya Baqrtryau# viSva#sya janayiqtryau$ |
te vAqmupa#dadhe kAmaqduGeq-akShi#te | praqjApa#tistvA sAdayatu |
tayA# deqvata#yA &~ggiraqsvad dhruqvAsI#dA || 67

T.B.3.11.1.19
pauqrNaqmAqsya-ShTa#kA &mAvAqsyA$ | aqnnAqdAH sthA$nnaqduGo# yuqShmAsu# |  
iqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya Baqrtryo# viSva#sya janayiqtrya#H |
tA vaq upa#dadhe kAmaqduGAq- akShi#tAH | praqjApa#tistvA sAdayatu |
tayA# deqvata#yA &~ggiraqsvad dhruqvAsI#dA || 68

T.B.3.11.1.20
rADa#si bRuhaqtI SrIraqsI-ndra#patnIq dharma#patnI | viSva#M BUqtamanuq praBU#tA |
tvayIqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtrI viSva#sya janayiqtrI |
tAM tvopa#dadhe kAmaqduGAq-makShi#tAM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 69

T.B.3.11.1.21
ojo#&siq saho#&si | bala#masiq BrAjo#&si |
deqvAnAqM dhAmAqmRuta$M | ama#rtyastapoqjAH |
tvayIqdamaqntaH |
viSva#M ~MyaqkShaM ~MviSva#M BUqtaM ~MviSva(gm)# suBUqtaM |
viSva#sya BaqrtA viSva#sya janayiqtA |
taM tvopa#dadhe kAmaqduGaq-makShi#taM | praqjApa#tistvA sAdayatu |
tayA# deqvata#yA &~ggiraqsvad dhruqvAsI#da || 70

(please copy tvaMagne rudro asuro)
copy from mahanayasam . Replace the same with Para 71 to 74

T.B.3.11.2.1 || 71
T.B.3.11.2.2 11 72
T.B.3.11.2.3 11 73
T.B.3.11.2.4 11 74
please copy tvaMagne rudro asuro) copy till here.

T.B.3.11.3.1
agnA#viShNU saqjoSha#sA | iqmA va#rddhantu vAq~ggira#H |
dyuqmnai rvAje#Biq-rAga#taM | rAj~jI# viqrAj~jI$ |
saqmrAj~jI$ svaqrAj~jI$ | aqrciH SoqciH |
tapoq haroq BAH | aqgniH somoq bRuhaqspati#H |
viSve# deqvA Buva#nasya goqpAH | te sarve# saq~ggatya# |
iqdaM meq prAva#tAq vaca#H | vaqya(gg) syA#maq pata#yo rayIqNAM | 
BUr-Buvaqs-sva#s svAhA$ || 75

T.B.3.11.4.1
anna#paqte &nna#sya no dehi | aqnaqmIqvasya# SuqShmiNa#H |
prapra#dAqtAra#-ntariShaH | Urja#M no dhehi dviqpadeq catu#Shpade |
agne# pRuthivIpate | soma# vIrudhAM pate |
tvaShTa#H samidhAM pate | viShNa#-vASAnAM pate |
mitra# satyAnAM pate | varu#Na dharmaNAM pate || 76

T.B.3.11.4.2
maqruto# gaNAnAM patayaH | rudra# paSUnAM pate |
indrau#jasAM pate | bRuha#spate bRuhmaNaspate |
AruqcAro#ceq &ha(gg) svaqyaM | ruqcA ru#ruceq-roca#mAnaH |
aqtItyAqdaH sva#rABa#reqha | tasmiqn. yonau$ prajaqnau prajA#yeya |
vaqya(gg) syA#maq pata#yo rayIqNAM | BUr-Buvaq-ssva#ssvAhA$ || 77

T.B.3.11.5.1 
saqpta te# agne saqmidha#H saqpta jiqhvAH | saqptar.Sha#yaH saqptadhAma# priqyANi# |
saqpta hotrA# anuviqdvAn | saqpta yonIq-rApRu#NasvA GRuqtena# |
prAcIq dik | aqgni rdeqvatA$ |
aqgni(gm) sa diqSAM deqvaM deqvatA#nAmRucChatu | yo maiqtasyai# diqSo# &BiqdAsa#ti |
daqkShiqNA dik | indro# deqvatA$ || 78

T.B.3.11.5.2
indraq(gm) q sa diqSAM deqvaM deqvatA#nA-mRucChatu | yo maiqtasyai# diqSo# &BiqdAsa#ti |
praqtIcIq dik | somo# deqvatA$ |
somaq(gm) q sa diqSAM deqvaM deqvatA#nA -mRucChatu | yo maiqtasyai# diqSo# &BiqdAsa#ti |
udI#cIq dik | miqtrAvaru#Nau deqvatA$ |
miqtrAvaru#Nauq sa diqSAM deqvau deqvatA#nA-mRucChatu | 
yo maiqtasyai# diqSo# &BiqdAsa#ti || 79

T.B.3.11.5.3
UqrdhvA dik | bRuhaqspati# rdeqvatA$ |
bRuhaqspatiq(gm) q sa diqSAM deqvaM deqvatA#nA-mRucChatu |
yo maiqtasyai# diqSo# &BiqdAsa#ti |
iqyandik | adi#ti rdeqvatA$ |
adi#tiq(gm) q sa diqSAM deqvIM deqvatAnA#-mRucChatu | 
yo maiqtasyai# diqSo# &BiqdAsa#ti | 
puru#Shoq dik | puru#Sho meq kAmAqn thsama#rddhayatu || 80

T.B.3.11.5.4
aqndho jAgRu#viH prANa | asAqvehi# | baqdhiqra A$krandayita-rapAna | asAqvehi# |
uqShasa#-muShasa-maSIya | aqhamasoq jyoti#raSIya |
aqhamasoq &po#SIya | vaqya(gg) syA#maq pata#yo rayIqNAM | 
BU-rBuvaqssva#ssvAhA$ || 81

T.B.3.11.6.1
yatte &ci#taqM ~Myadu#ciqtante# agne | yatta# UqnaM ~Myaduqte &ti#riktaM |
AqdiqtyAsta-da~ggi#rasa-Scinvantu | viSve# te deqvAScitiq-mApU#rayantu |
ciqtaScAsiq sa~jci#taScA-syagne | eqtAvAq(gg)qScAsiq BUyA(gg)# ScAsyagne |
loqkaM pRu#NacChiqdraM pRu#Na | atho# sIda SiqvA tvaM |
iqndrAqgnI tvAq bRuhaqspati#H | aqsmin. yonA#-vasIShadann || 82 

T.B.3.11.6.2
tayA# deqvata#yA &~ggiraqsvad dhruqvAsI#da | tA a#syaq sUda#dohasaH |
soma(gg)#  SrINantiq pRuSna#yaH | janma#M deqvAnAqM ~MviSa#H |
triqShvA ro#caqne diqvaH | tayA# deqvata#yA &~ggiraqsvad dhruqvAsI#da |
agne# deqvA(gm) iqhAva#ha | jaqj~jAqno vRuqkta ba#r.hiShe |
asiq hotA# naq ID^ya#H | aga#nma maqhA mana#sAq yavi#ShThaM || 83

T.B.3.11.6.3
yo dIqdAyaq sami#ddhaqH sve du#roqNe | ciqtraBA#nUq roda#sI aqntaruqrvI |
svA#hutaM ~MviqSvata#H praqtya~jca$M | meqdhAqkAqraM ~Mviqdatha#sya praqsAdha#naM |
aqgni(gm) hotA#raM pariqBUta#maM maqtiM | tvAmarBa#sya haqviSha#H samAqnamit |
tvAM maqho vRu#Nateq naroq nAnyaM tvat | maqnuqShvatvAq nidhI#mahi |
maqnuqShvath sami#dhImahi | agne# manuqShva-da#~ggiraH || 84

T.B.3.11.6.4 
deqvAn de#vAyaq te ya#ja | aqgnir. hi vAqjina#M ~MviqSe |
dadA#ti viqSvaca#r.ShaNiH | aqgnI rAqye svAqBuva$M |
sa prIqto yA#tiq vArya$M | iSha(gg)# stoqtRuByaq ABa#ra |
pRuqShTo diqvi pRuqShTo aqgniH pRu#thiqvyAM | pRuqShTo viSvAq oSha#dhIq-rAvi#veSa |
vaiqSvAqnaqraH saha#sA pRuqShTo aqgniH | 
sa noq divAq sariqShaH pA#tuq nakta$M || 85


copy "trinAciketam full" .
to replace capter 86 to 111
T.B.3.11.7.1  	|| 86 
T.B.3.11.7.2	|| 87
T.B.3.11.7.3	|| 88 
T.B.3.11.7.4	|| 89
T.B.3.11.7.5	|| 90 

T.B.3.11.8.1	|| 91
T.B.3.11.8.2	|| 92	
T.B.3.11.8.3 	|| 93
T.B.3.11.8.4	|| 94
T.B.3.11.8.5	|| 95
T.B.3.11.8.6	|| 96
T.B.3.11.8.7	|| 97
T.B.3.11.8.8	|| 98

T.B.3.11.9.1	|| 99
T.B.3.11.9.2	|| 100
T.B.3.11.9.3	|| 101
T.B.3.11.9.4	|| 102
T.B.3.11.9.5	|| 103
T.B.3.11.9.6 	|| 104
T.B.3.11.9.7 	|| 105
T.B.3.11.9.8	|| 106
T.B.3.11.9.9	|| 107

T.B.3.11.10.1	|| 108
T.B.3.11.10.2	|| 109	
T.B.3.11.10.3	|| 110
T.B.3.11.10.4	|| 111

hari#H oM 
|| iti taittarIya yajubrAhmaNe kAThake dvitIyaH praSnaH samAptaH ||
==========================================================================
----------------------------------------------------------


taittarIya yajubrAhmaNe kAThake tritIyaH praSnaH
haqriHq oM


T.B.3.12.1.1 (to expand and convert later)
tuByaqntA a#~ggirasta-mAqSyAmaq ta~gkAma#magne | 
ASA#nAM tvAq viSvAq ASA$H |
anu# noq&dyAnu#matiq-ranvi-da#numateq tvaM | 
kAmo# BUqtasyaq kAmaqstadagre$ |
brahma# jaj~jAqnaM piqtA viqrAjA$M | 
yaqj~jo rAqyo# &yaM ~Myaqj~jaH |
Apo# BaqdrA Aditpa#SyAmi | 
tuBya#M Barantiq yo deqhyaH |
pUrva#M devAq apa#reNa prANApAqnau | 
haqvyaqvAhaq(gg)q svi#ShTaM || 112

T.B.3.12.2.1
deqveByoq vai svaqrgo loqkastiqro# &Bavat | te praqjApa#ti-mabruvan | 
prajA#pate svaqrgo vai no# loqkastiqro# &BUt | tamanviqcCheti# |
taM ~Mya#j~jakraqtuBiq-ranvai$cChat | taM ~Mya#j~jakraqtuBiq rnAnva#vindat |
tamiShTi#Biq-ranvai$cChat | tamiShTi#Biq-ranva#vindat |
tadiShTI#nA-miShTiqtvaM | eShTa#yo haqvai nAma# |
tA iShTa#yaq ityAca#kShate paqrokShe#Na | paqrokSha# priyA ivaq hi deqvAH || 113

T.B.3.12.2.2
tamASA$&bravIt | prajA#pata AqSayAq vai SrA$myasi |
aqhamuqvA ASA$&smi | mAM nu ya#jasva |
atha# te saqtyA&&SA# BaviShyati | anu# svaqrgaM ~MloqkaM ~MveqthsyasIti# |
sa eqtamaqgnayeq kAmA#ya puroqDASa#-maqShTAka#pAlaqM nira#vapat |
AqSAyai# caqruM | anu#matyai caqruM | 
tatoq vai tasya# saqtyA&&SA# &Bavat | anu# svaqrgaM ~Mloqka-ma#vindat |
saqtyA haq vA aqsyASA# Bavati | anu# svaqrgaM ~MloqkaM ~Mvi#ndati |
ya eqtena# haqviShAq yaja#te | ya u# canaideqvaM ~Mveda# |
so&tra# juhoti | aqgnayeq kAmA#yaq svAhAq&&SAyaiq svAhA$ |
anu#matyaiq svAhA$ praqjApa#tayeq svAhA$ | svaqrgAya# loqkAyaq svAhAq&gnaye$ sviShTaqkRuteq svAheti# || 114

T.B.3.12.2.3 
taM kAmo$ &bravIt | prajA#pateq kAme#naq vai SrA$myasi |
aqhamuqvai kAmo$&smi | mAM nu ya#jasva |
atha# te saqtyaH kAmo# BaviShyati | anu# svaqrgaM ~MloqkaM ~MveqthsyasIti# |
sa eqtamaqgnayeq kAmA#ya puroqDASa#-mAqShTAka#pAlaqM nira#vapat | kAmA#ya caqruM | 
anu#matyai caqruM | tatoq vai tasya# saqtyaH kAmo#&Bavat | 
anu# svaqrgaM ~Mloqkama#vindat | saqtyo haq vA a#syaq kAmo# Bavati |
anu# svaqrgaM ~MloqkaM ~Mvi#ndati | ya eqtena# haqviShAq yaja#te |
ya u# cainadeqvaM ~Mveda# | so&tra# juhoti |
aqgnayeq kAmA#yaq svAhAq kAmA#yaq svAhA$ | 
anu#matyaiq svAhA$ praqjApa#tayeq svAhA$ |
svaqrgAya# loqkAyaq svAhAq&gnaye$ sviShTaqkRuteq svAheti# || 115

T.B.3.12.2.4 
taM brahmA$&bravIt | prajA#pateq brahma#NAq vaiSrA$myasi |
aqhamuqvai brahmA$&smi | mAM nu ya#jasva |
atha# te brahmaqNvAn. yaqj~jo Ba#viShyati | anu# svaqrgaM ~MloqkaM ~MveqthsyasIti# |
sa eqtamaqgnayeq kAmA#ya puroqDASa#-maqShTAka#pAlaqM nira#vapat | brahma#Ne caqruM | anu#matyai caqruM | tatoq vai tasya# brahmaqNvAn. yaqj~jo#&Bavat |
anu# svaqrgaM ~Mloqkama#vindat | braqhmaqNvAn. haq vA a#sya yaqj~jo Ba#vati |
anu# svaqrgaM ~MloqkaM ~Mvi#ndati | ya eqtena# haqviShAq yaja#te |
ya u#cainadeqvaM ~Mveda# | so&tra# juhoti |
aqgnayeq kAmA#yaq svAhAq brahma#Neq svAhA$ | 
anu#matyaiq svAhA$ praqjApa#tayeq svAhA$ |
svaqrgAya# loqkAyaq svAhAq &gnaye$ sviShTaqkRuteq svAheti# || 116

T.B.3.12.2.5 
taM ~Myaqj~jo$&bravIt | prajA#pate yaqj~jenaq vaiSrA$myasi |
aqhamuqvai yaqj~jo$&smi | mAM nu ya#jasva |
atha# te saqtyo yaqj~jo Ba#vaShyati | anu# svaqrgaM ~MloqkaM ~MveqthsyasIti# |
sa eqtamaqgnayeq kAmA#ya puroqDASa#-maqShTAka#pAlaqM nira#vapat |
yaqj~jAya# caqruM | anu#matyai caqruM |
tatoq vai tasya# saqtyo yaqj~jo#&Bavat | anu# svaqrgaM ~Mloqkama#vindat |
saqtyo haq vA a#sya yaqj~jo Ba#vati | anu# svaqrgaM ~MloqkaM ~Mvi#ndati |
ya eqtena# haqviShAq yaja#te | ya u#cainadeqvaM ~Mveda# |
so&tra# juhoti | aqgnayeq kAmA#yaq svAhA# yaqj~jAyaq svAhA$ |
anu#matyaiq svAhA$ praqjApa#tayeq svAhA$ | 
svaqrgAya# loqkAyaq svAhAq&gnaye$ sviShTaqkRuteq svAheti# || 117

T.B.3.12.2.6 
tamApo$&bruvann | prajA#pateq&Psu vai sarveq kAmA$H SriqtAH |
vaqyamuq vA Apa#H smaH | aqsmAnnu ya#jasva |
athaq tvayiq sarveq kAmA$H SrayiShyante | anu# svaqrgaM ~MloqkaM ~MveqthsyasIti# |
sa eqtamaqgnayeq kAmA#ya puroqDASa#-maqShTAka#pAlaqM nira#vapat |
aqdByaScaqruM | anu#matyai caqruM |
tatoq vai tasmiqnth-sarveq kAmA# aSrayanta | anu#svaqrgaM ~Mloqkama#vindat |
sarve# haq vA a#smiqn kAmA$H Srayante | anu# svaqrgaM ~MloqkaM ~Mvi#ndati |
ya eqtena# haqviShAq yaja#te | ya u#cainadeqvaM ~Mveda# |
so&tra# juhoti | aqgnayeq kAmA#yaq svAhAq &dByassvAhA$ |
anu#matyaiq svAhA$ praqjApa#tayeq svAhA$ | 
svaqrgAya# loqkAyaq svAhAq&gnaye$ sviShTaqkRuteq svAheti# || 118

T.B.3.12.2.7 
tamaqgni rba#liqmAna#bravIt | 
prajA#pateq &gnayeq vai ba#liqmateq sarvA#Ni BUqtAni# baqli(gm) ha#ranti |
aqhamuq vA aqgni rba#liqmAna#smi | mAM nu ya#jasva |
atha# teq sarvA#Ni BUqtAni# baqli(gm) ha#riShyanti | anu# svaqrgaM ~MloqkaM ~MveqthsyasIti# |
sa eqtamaqgnayeq kAmA#ya puroqDASa#-maqShTAka#pAlaq-nnira#vapat | 
aqgnaye# baliqmate# caqruM | anu#matyai caqruM | 
tatoq vai tasmaiq sarvA#Ni BUqtAni# baqli-ma#harann | 
anu# svaqrgaM ~Mloqkama#vindat | sarvA#Ni haq vA a#smai BUqtAni# baqli(gm) ha#ranti |
anu# svaqrgaM ~MloqkaM ~Mvi#ndati | ya eqtena# haqviShAq yaja#te |
ya u#cainadeqvaM ~Mveda# | so&tra# juhoti |
aqgnayeq kAmA#yaq svAhAq &gnaye# baliqmateq svAhA$ | 
anu#matyaiq svAhA$ praqjApa#tayeq svAhA$ | 
svaqrgAya# loqkAyaq svAhAq&gnaye$ sviShTaqkRuteq svAheti#i || 119

T.B.3.12.2.8 
tamanu#vitti-rabravIt | prajA#pate svaqrgaM ~Mvai loqka-manu#-vivithsasi |
aqhamuq vA anu#vittirasmi | mAM nu ya#jasva |
atha# te saqtyA &nu#vitti rBaviShyati | anu# svaqrgaM ~MloqkaM ~MveqthsyasIti# |
sa eqtamaqgnayeq kAmA#ya puroqDASa#-maqShTAka#pAlaqM nira#vapat | anu#vittyai caqruM | 
anu#matyai caqruM | tatoq vai tasya# saqtyA &nu#vitti-raBavat |
anu# svaqrgaM ~Mloqka-mavi#ndat | saqtyA haq vA aqsyAnu#vitti rBavati |
anu# svaqrgaM ~MloqkaM ~Mvi#ndati | ya eqtena# haqviShAq yaja#te |
ya u#cainadeqvaM ~Mveda# | so&tra# juhoti |
aqgnayeq kAmA#yaq svAhA&nu#vittyaiq svAhA$ | anu#matyaiq svAhA$ praqjApa#tayeq svAhA$ | 
svaqrgAya# loqkAyaq svAhAq&gnaye$ sviShTaqkRuteq svAheti# || 120

T.B.3.12.2.9 
tA vA eqtAssaqpta svaqrgasya# loqkasyaq dvAra#H | diqvaH Sye#naqyo &nu#vittayoq nAma# |
ASA$ prathaqmA(gm) ra#kShati | kAmo$ dviqtIyA$M | 
brahma# tRuqtIyA$M | yaqj~jaSca#tuqrthIM |
Apa#H pa~jcaqmIM | aqgni rba#liqmAn-thShaqShThIM | 
anu#vittiH saptaqmIM | anu# haq vai svaqrgaM ~MloqkaM ~Mvi#ndati |
kAqmaqcAro$&sya svaqrge loqke Ba#vati | ya eqtABiqriShTi#Biq ryaja#te |
ya u#cainA eqvaM ~Mveda# | tAsva#nviqShTi |
paqShThauqhIq vaqrAM da#dyAt kaq(gm)q sa~jca# | 
striyai# cABAqra(gm) samRu#ddhyai || 121

T.B.3.12.3.1 
tapa#sA deqvA deqvatAq-magra# Ayann | tapaqsar.Sha#yaqH sva#ranva#vindann |
tapa#sA saqpatnAqn praNu#dAqmArA#tIH | yeneqdaM ~MviSvaqM pari#BUtaqM ~Myadasti# |
praqthaqmaqjaM deqva(gm) haqviShA# vidhema | svaqyaqMBu brahma# paraqmaM tapoq yat |
sa eqva puqtraH sa piqtA sa mAqtA | tapo# ha yaqkShaM pra#thaqma(gm) saMba#BUva |
SraqddhayA de#vo devaqtvama#Snute | SraqddhA pra#tiqShThA loqkasya# deqvI || 122

T.B.3.12.3.2 
sA no# juShAqNopa# yaqj~ja-mAgA$t | kAma#vathsAq &mRutaqM duhA#nA |
SraqddhA deqvI pra#thamaqjA Ruqtasya# | viSva#sya BaqrtrI jaga#taH pratiqShThA |
tA(gg) SraqddhA(gm) haqviShA# yajAmahe | sA no# loqka-maqmRuta#M dadhAtu |
ISA#nA deqvI Buva#naqsyAdhi#patnI | AgA$thsaqtya(gm) haqviriqdaM ju#ShAqNaM |
yasmA$ddeqvA ja#j~jireq Buva#na~jcaq viSve$ | 
tasmai# vidhema haqviShA# GRuqtena# || 123

T.B.3.12.3.3 
yathA# deqvaiH sa#dhaqmAda#M madema | yasya# pratiqShTho rva#ntari#kShaM |
yasmA$ddeqvA ja#j~jireq Buva#na~jcaq sarve$ | tathsaqtyamarcaq-dupa#yaqj~jaM naq AgA$t |
brahmAhu#tIq-rupaq moda#mAnaM | mana#soq vaSeq sarva#miqdaM ba#BUva |
nAnyasyaq manoq vaSaqmanvi#yAya | BIqShmo hi deqvaH saha#saqH sahI#yAn | 
sa no# juShAqNa upa# yaqj~jamAgA$t | AkU#tInAq-madhi#patiqM ceta#sAM ca || 124

T.B.3.12.3.4 
saq~gkaqlpajU#tiM deqvaM ~Mvi#paqSciM | manoq rAjA#namiqha vaqrddhaya#ntaH |
uqpaqhaqve$ &sya sumaqtau syA#ma | cara#NaM paqvitraqM ~Mvita#taM purAqNaM |
yena# pUqtastara#ti duShkRuqtAni# | tena# paqvitre#Na Suqddhena# pUqtAH |
ati# pAqpmAnaq-marA#tiM tarema | loqkasyaq dvAra#-marciqmat paqvitra$M |
jyoti#Shmaqd BrAja#mAnaqM maha#svat | aqmRuta#syaq dhArA# bahuqdhA doha#mAnaM |
cara#NaM no loqke sudhi#tAM dadhAtu | aqgni rmUqrdhA Buva#H |
anu# noq&dyAnu#matiqranvi-da#numateqtvaM | haqvyaqvAhaq(gg)q svi#ShTaM || 125

T.B.3.12.4.1
deqveByoq vai svaqrgo loqkastiqro# &Bavat | te praqjApa#ti-mabruvann | 
prajA#pate svaqrgo vai no# loqkastiqro#&BUt | tamanviqcCheti# |
taM ~Mya#j~jakraqtuBiq-ranvai$cChat | taM ~Mya#j~jakraqtuBiq rnAnva#vindat |
tamiShTi#Biq-ranvai$cChat | tamiShTi#Biq-ranva#vindat |
tadiShTI#nA-miShTiqtvaM | eShTa#yo haq vai nAma# |
tA iShTa#yaq ityAca#kShate paqrokShe#Na | paqrokSha#priyA ivaq hi deqvAH || 126

T.B.3.12.4.2 
taM tapo$& bravIt | prajA#pateq tapa#sAq vai SrA$myasi | aqhamuq vai tapo$& smi |
mAM nu ya#jasva | atha# te saqtyaM tapo# BaviShyati | anu# svaqrgaM ~MloqkaM ~MveqtsyasIti# |
sa eqtamA$gneqya-maqShTAka#pAlaqM nira#vapat | tapa#se caqruM | anu#matyai caqruM |
tatoq vai tasya# saqtyaM tapo# &Bavat | anu# svaqrgaM ~Mloqkama#vindat |
saqtya (gm) haq vA a#syaq tapo# Bavati | anu# svaqrgaM ~MloqkaM ~Mvi#ndati |
ya eqtena# haqviShAq yaja#te | ya u# cainadeqvaM ~Mveda# | so&tra# juhoti |
aqgnayeq svAhAq tapa#seq svAhA$ | anu#matyaiq svAhA$ praqjApa#tayeq svAhA$ |
svaqrgAya# loqkAyaq svAhAq&gnaye$ sviShTaqkRuteq svAheti# | 127

T.B.3.12.4.3 
ta(gg) SraqddhA&bra#vIt | prajA#pate SraqddhayAq vai SrA$myasi | 
aqhamuqvai SraqddhA&smi# |
mAM nu ya#jasva | atha# te saqtyA SraqddhA Ba#viShyati |
anu# svaqrgaM ~MloqkaM ~MveqthsyasIti# | 
sa eqtamA$&gneqya-maqShTAka#pAlaqM nira#vapat |
SraqddhAyai# caqruM | anu#matyai caqruM |
tatoq vai tasya# saqtyA SraqddhA&Ba#vat | anu# svaqrgaM ~Mloqkama#vindat |
saqtyA haq vA a#sya SraqddhA Ba#vati | anu# svaqrgaM ~MloqkaM ~Mvi#ndati |
ya eqtena# haqviShAq yaja#te | ya u# cainadeqvaM ~Mveda# |
so&tra# juhoti | aqgnayeq svAhA$ SraqddhAyaiq svAhA$ |
anu#matyaiq svAhA$ praqjApa#tayeq svAhA$ |
svaqrgAya# loqkAyaq svAhAq&gnaye$ sviShTaqkRuteq svAheti# | 128

T.B.3.12.4.4 
ta(gm) saqtyama#bravIt | prajA#pate saqtyenaq vai SrA$myasi |
aqhamuq vai saqtyama#smi | mAM nu ya#jasva  |
atha# te saqtya(gm) saqtyaM Ba#viShyati | anu# svaqrgaM ~MloqkaM ~MveqthsyasIti# |
sa eqtamA$&gneqya-maqShTAka#pAlaqM nira#vapat | saqtyAya# caqruM |
anu#matyai caqruM | tatoq vai tasya# saqtya(gm) saqtyama#Bavat |
anu# svaqrgaM ~Mloqkama#vindat | saqtya(gm) haq vA a#sya saqtyaM Ba#vati |
anu# svaqrgaM ~MloqkaM ~Mvi#ndati | ya eqtena# haqviShAq yaja#te |
ya u#cainadeqvaM ~Mveda# | so&tra# juhoti | aqgnayeq svAhA# saqtyAyaq svAhA$ |
anu#matyaiq svAhA$ praqjApa#tayeq svAhA$ |
svaqrgAya# loqkAyaq svAhAq&gnaye$ sviShTaqkRuteq svAheti# | 129

T.B.3.12.4.5 
taM mano$&bravIt | prajA#pateq mana#sAq vai SrA$myasi |
aqhamuq vai mano$&smi | mAM nu ya#jasva | atha# te saqtyaM mano# BaviShyati |
anu# svaqrgaM ~MloqkaM ~MveqthsyasIti# | 
sa eqtamA$&gneqya-maqShTAka#pAlaqM nira#vapat |
mana#se caqruM | anu#matyai caqruM |
tatoq vai tasya# saqtyaM mano#&Bavat | anu# svaqrgaM ~Mloqkama#vindat |
saqtya(gm) haq vA a#syaq mano# Bavati | anu# svaqrgaM ~MloqkaM ~Mvi#ndati |
ya eqtena# haqviShAq yaja#te | ya u#caina deqvaM ~Mveda# |
so&tra# juhoti | aqgnayeq svAhAq mana#seq svAhA$ |
anu#matyaiq svAhA$ praqjApa#tayeq svAhA$ |
svaqrgAya# loqkAyaq svAhAq&gnaye$ sviShTaqkRuteq svAheti# | 130

T.B.3.12.4.6 
taM cara#NamabravIt |  prajA#pateq cara#Nenaq vai SrA$myasi |
aqhamuq vai cara#Namasmi |  mAM nu ya#jasva |
atha# te saqtyaM cara#NaM BaviShyati | anu# svaqrgaM ~MloqkaM ~MveqthsyasIti# |
sa eqtamA$&gneqya-maqShTAka#pAlaqM nira#vapat |
cara#NAya caruM |  anu#matyai caqruM |
tatoq vai tasya# saqtyaM cara#NamaBavat | anu# svaqrgaM ~Mloqkama#vindat | 
saqtya(gm)haq vA a#syaq cara#NaM Bavati | anu#svaqrgaM ~MloqkaM ~Mvi#ndati |
ya eqtena# haqviShAq yaja#te | ya u#cainadeqvaM ~Mveda# | 
so&tra# juhoti | aqgnayeq svAhAq cara#NAyaq svAhA$ |
anu#matyaiq svAhA$ praqjApa#tayeq svAhA$ |
svaqrgAya# loqkAyaq svAhAq&gnaye$ sviShTaqkRuteq svAheti# | 131

T.B.3.12.4.7 
tA vA eqtAH pa~jca# svaqrgasya# loqkasyaq dvAra#H | apA#GAq anu#vittayoq nAma# |
tapa#H prathaqmA(gm) ra#kShati | SraqddhA dviqtIyA$M |
saqtyaM truqtIyA$M |  mana#ScatuqrthIM |  cara#NaM pa~jcaqmIM |
anu# haqvai svaqrgaM ~MloqkaM ~Mvi#ndati |
kAqmaqcAro$&sya svaqrge loqke Ba#vati |
ya eqtABiqriShTi#Biq ryaja#te | ya u#cainA eqvaM ~Mveda# |
tAsva#nviqShTi | paqShThauqhIq vaqrAM da#dyAt kaq(gm)q sa~jca# |
striyai# cABAqra(gm) samRu#ddhyai | 132

T.B.3.12.5.1 
brahmaq vai catu#r. hotAraH | catu#r. hotRuqByo&dhi# yaqj~jo nirmi#taH |
naina(gm)#SaqptaM | nABica#ritaq-mAga#cChati |
ya eqvaM ~Mveda# | yo haq vai catu#r. hotRuNAM catur.hotRuqtvaM ~Mveda# |
athoq pa~jca hotRutvaM | sarvA# hAsmaiq diSa#H kalpante |
vAqcaspatiqr.hotAq daSa#hotRUNAM | pRuqthiqvI hotAq catu#r.hotRUNAM | 133

T.B.3.12.5.2 
aqgnir.hotAq pa~jca#hotRUNAM | vAgGotAq ShaDDho#tRUNAM |
maqhAha#viqr.hotA# saqptaho#tRUNAM | eqtadvai catu#r.hotRuNAM catur.hotRuqtvaM |
athoq pa~jca#hotRutvaM | sarvA# hAsmaiq diSa#H kalpante | ya eqvaM ~Mveda# |
eqShA vai sa#rva viqdyA | eqtad Be#ShaqjaM |
eqShA paq~g.ktiH svaqrgasya# loqkasyA$M jaqsAya#niH sruqtiH | 134

T.B.3.12.5.3 
eqtAn. yo&ddhyaityacCha#dirdaqr.Se yAva#ttaqrasa$M |
sva#reti | aqnaqpaqbraqvaH sarvaqmAyu#reti | viqndate$ praqjAM |
rAqyaspoSha#M gaupaqtyaM | braqhmaqvaqrcaqsI Ba#vati | eqtAn. yo&ddhyaiti# |
spRuqNotyAqtmAna$M | praqjAM piqtRUn |
eqtAn. vA a#ruqNa au#paveqSi rviqdA~jca#kAra | 135

T.B.3.12.5.4 
eqtaira#dhivAqdamapA#jayat | athoq viSva#M pAqpmAna$M |
sva#ryayau | eqtAn. yo&ddhyaiti# | aqdhiqvAqdaM ja#yati |
athoq viSva#M pAqpmAna$M | sva#reti | eqtairaqgniM cinvI#ta svaqrgakA#maH |
eqtairAyu#ShkAmaH | praqjA paqSukA#mo vA | 136

T.B.3.12.5.5 
puqrastAq-ddaSa#hotAraq-muda#~jcaq-mupa#dadhAti yAvatpaqdaM |
hRuda#yaqM ~Myaju#ShIq patnyau# ca | daqkShiqNaqtaH prA~jcaqM catu#r.hotAraM |
paqScAduda#~jcaqM pa~jca# hotAraM |
uqttaqraqtaH prA~jcaq(gm)q ShaDDho#tAraM |
uqpari#ShTAqt prA~jca(gm)# saqptaho#tAraM |
hRuda#yaqM ~MyajU(gm)#Shiq patnya#Sca | 
yaqthAqvaqkAqSaM grahAn# | yaqthAqvaqkAqSaM pra#tigraqhAn ~Mlo#kaM pRuqNASca# |
sarvA# hAsyaiqtA deqvatA$H prIqtA aqBIShTA# Bavanti | 137

T.B.3.12.5.6 
sade#vamaqgniM ci#nute | raqthasa#MmitaScetaqvya#H | vajroq vai ratha#H |
vajre#Naiqva pAqpmAnaqM BrAtRu#vya(gg) stRuNute |
paqkShaH sa#MmitaScetaqvya#H | eqtAvAqn. vai ratha#H | yAva#tpakShaH |
raqthasa#Mmitameqva ci#nute | iqmameqva loqkaM pa#SubaqndhenAqBija#yati |
atho# agniShToqmena# | 138

T.B.3.12.5.7 
aqntari#kShamuqk^^thye#na | sva#ratirAqtreNa# | sarvA$n ~MloqkAna#hIqnena# |
atho# saqtreNa# | varoq dakShi#NA | vare#Naiqva vara(gg)# spRuNoti |
AqtmA hi vara#H | eka#vi(gm)Satiq rdakShi#NA dadAti | 
eqkaqviq(gm)qSo vA iqtaH svaqrgo loqkaH | prasvaqrgaM ~MloqkamA$pnoti | 139

T.B.3.12.5.8 
aqsAvA#diqtya e#kaviq(gm)qSaH | aqmumeqvA-diqtyamA$pnoti |
SaqtaM da#dAti | SaqtAyuqH puru#ShaH Saqtendri#yaH |
Ayu#Shyeqvendriqye prati#tiShThati | saqhasra#M dadAti |
saqhasra# saMmitaH svaqrgo loqkaH | svaqrgasya# loqkasyAqBiji#tyai |
aqnviqShTaqkaM dakShi#NA dadAti | sarvA#Niq vayA(gm)#si | 140

T.B.3.12.5.9 
sarvaqsyAptyai$ | sarvaqsyAva#ruddhyai | yadiq na viqndeta# |
maqnthAne#tAvaqto da#dyAdodaqnAn. vA$ | aqSnuqte taM kAma$M |
yasmaiq kAmA#yAqgniScIqyate$ | paqShThauqhIM tvaqntarva#tIM dadyAt |
sA hi sarvA#Niq vayA(gm)#si | sarvaqsyAptyai$ | sarvaqsyAva#ruddhyai | 141

T.B.3.12.5.10 
hira#NyaM dadAti | hira#Nyajyotireqva svaqrgaM ~Mloqkame#ti | vAso# dadAti |
tenAyuqH prati#rate | veqdiqtRuqtIqye ya#jeta | triSha#tyAq hi deqvAH |
sasa#tyamaqgniM ci#nute | tadeqtat pa#Subaqndhe brAhma#NaM brUyAt |
neta#reShu yaqj~jeShu# | 
yo haq vai catu#r.hotRU-nanusavaqnaM-ta#rpayitaqvyAn# veda# | 142

T.B.3.12.5.11 
tRupya#ti praqjayA# paqSuBi#H | upai#na(gm) somapIqtho na#mati |
eqte vai catu#r.hotAro &nusavaqnaM ta#rpayitaqvyA$H | ye brA$hmaqNA ba#huqvida#H |
teByoq yaddakShi#NAq na naye$t | duri#ShTa(gg)syAt |
aqgnima#sya vRu~jjIrann | teByo# yathA SraqddhaM da#dyAt |
svi#ShTameq vai tatkri#yate | nAsyAqgniM ~MvRu#~jjate | 143

T.B.3.12.5.12 
hiqraqNyeqShTaqko Ba#vati |
yAva#duttaqma-ma#~gguli-kAqNDaM ~Mya#j~ja paqruShAq saMmi#taM |
tejoq hira#NyaM | yadiq hira#NyaqM na viqndet | Sarka#rA aqktA upa#dadhyAt |
tejo# GRuqtaM | sate#jasameqvAgniM ci#nute |
aqgni~jciqtvA sau$trAmaqNyA ya#jeta maitrAvaruqNyA vA$ |
vIqrye#Naq vA eqSha vyRu#ddhyate | yo$&gni~jci#nuqte | 144

T.B.3.12.5.13 
yAva#deqva vIqrya$M | tada#smin dadhAti |  
brahma#NaqH sAyu#jya(gm) saloqkatA#-mApnoti |
eqtAsA#meqva deqvatA#nAq(gm)q  sAyu#jyaM | 
sAqrShTitA(gm)# samAna loqkatA#-mApnoti |
ya eqtamaqgniM ci#nuqte | ya u#cainameqvaM ~Mveda# |
eqtadeqva sA#viqtre brAhma#NaM | atho# nAcikeqte | 145

T.B.3.12.6.1
yaccAqmRutaqM ~Myacca martya$M | yaccaq prANi#tiq yaccaq na |
sarvAqstA iShTa#kAH kRuqtvA | u#pa kAmaqduGA# dadhe |
tenar.Shi#NAq tenaq brahma#NA | tayA# deqvata#yA &~ggiraqsvad dhruqvA sI#da |
sarvAqH striyaqH sarvA$n puq(gm)q saH | sarvaqM na-strI#puma~jca yat |
sarvAqstAH | yAva#ntaH pAq(gm)qsavoq Bume$H | 146

T.B.3.12.6.2 
sa~gKyA#tA devamAqyayA$ | sarvAqstAH | yAva#ntaq UShA$H paSUqnAM |
pRuqthiqvyAM puShTi#r.hiqtAH | sarvAqstAH | yAva#tIqH sika#tAqH sarvA$H |
aqPsva#ntaScaq yAH SriqtAH | sarvAqstAH | yAva#tIqH Sarka#rAq dhRutyai$ |
aqsyAM pRu#thiqvyAmadhi# | 147

T.B.3.12.6.3 
sarvAqstAH | yAvaqnto&SmA#noq&syAM pRu#thiqvyAM |
praqtiqShThAsuq prati#ShThitAH | sarvAqstAH | yAva#tI rvIqrudhaqH sarvA$H |
viShThi#tAH pRuthiqvImanu# | sarvAqstAH | yAva#tIqroSha#dhIqH sarvA$H |
viShThi#tAH pRuthiqvImanu# | sarvAqstAH | 148

T.B.3.12.6.4 
yAva#ntoq vanaqspata#yaH | aqsyAM pRu#thiqvyAmadhi# | sarvAqstAH |
yAva#nto grAqmyAH paqSavaqH sarve$ | AqraqNyAScaq ye |
sarvAqstAH | ye dviqpAdaqScatu#ShpAdaH | aqpAda# udarasaqrpiNa#H |
sarvAqstAH | yAvaqdA~jja#namuqcyate$ | 149

T.B.3.12.6.5 
deqvaqtrA yacca# mAnuqShaM | sarvAqstAH | yAva#tkRuqShNAya# saq(gm)q sarva$M |
deqvaqtrA yacca# mAnuqShaM | sarvAqstAH | yAva# lloqhAya# saq(gm)q sarva$M  |
deqvaqtrA yacca# mAnuqShaM | sarvAqstAH | sarvaq(gm)q sIsaq(gm)q sarvaqM trapu# | deqvaqtrA yacca# mAnuqShaM | 150

T.B.3.12.6.6 
sarvAqstAH | sarvaq(gm)q hira#Nya(gm) rajaqtaM | deqvaqtrA yacca# mAnuqShaM |
sarvAqstAH | sarvaq(gm)q suva#rNaq(gm)q hari#taM |
deqvaqtrA yacca# mAnuqShaM | sarvAqstA iShTa#kAH kRuqtvA | upa#kAmaqduGA# dadhe |
tenar.Shi#NAq tenaq brahma#NA | tayA# deqvata#yA &~ggiraqsvad dhruqvAsI#da | 151

T.B.3.12.7.1 
sarvAq diSo# diqkShu | yaccAqnta rBUqtaM prati#ShThitaM |
sarvAqstA iShTa#kAH kRuqtvA | upa# kAmaqduGA# dadhe |
tenar^Shi#NAq tenaq brahma#NA | tayA# deqvata#yA&~ggiraqsvad-dhruqvAsI#da |
aqntari#kSha~jcaq keva#laM | yaccAqsmi-nna#ntaqrAhi#taM |
sar^vAqstAH | AqntaqriqkShya#Scaq yAH praqjAH | 152

T.B.3.12.7.2 
gaqndhaqr^vAqPsaqrasa#Scaq ye | sarvAqstAH | sarvA#-nudAqrAn-thsaqlilAn# |
aqntari#kSheq prati#ShThitAn | sarvAqstAH | sarvA#-nudAqrAn^-thsaqlilAn |
sthAqvaqrAH proqShyA$Scaq ye | sarvAqstAH |
sar^vAqM dhuniq(gm)q sarvA$n-dhvaq(gm)qsAn | hiqmo yacca# SIqyate$ | 153

T.B.3.12.7.3 
sarvAqstAH | sarvAqn marI#cIqn. vita#tAn | nIqhAqro yacca# SIqyate$ |
sarvAqstAH | sarvA# viqdyutaqH sarvA$nth stanayiqtnUn |
hrAqdunIq ryacca# SIqyate$ | sarvAqstAH |
sarvAqH srava#ntIH saqrita#H | sarva#maPsu caqra~jcaq yat | sarvAqstAH | 154

T.B.3.12.7.4
yAScaq kUpyAq yASca# nAqdyA$H samuqdriyA$H |
yASca# vaiSaqntIruqta prA#saqcIryAH | sarvAqstAH |
ye coqttiShTha#nti jIqmUtA$H | yAScaq var.Sha#nti vRuqShTaya#H |
sarvAqstAH | tapaqsteja# AkAqSaM | yaccA#kAqSe prati#ShThitaM |
sarvAqstAH | vAqyuM ~MvayA(gm)#siq sarvA#Ni | 155

T.B.3.12.7.5
aqntaqriqkShaqcaqra~jca yat | sarvAqstAH | aqgni(gm) sUrya#M caqndraM |
miqtraM ~Mvaru#NaqM Baga$M | sarvAqstAH |
saqtya(gg) SraqddhAM tapoq dama$M | nAma# rUqpa~jca# BUqtAnA$M |
sarvAqstA iShTa#kAH kRuqtvA | upa# kAmaqduGA# dadhe |
tenar.Shi#NAq tenaq brahma#NA | tayA# deqvata#yA &~ggiraqsvad-dhruqvA sI#da | 156

T.B.3.12.8.1
sarvAqM divaq(gm)q sarvA$n deqvAn diqvi | yaccAqnta rBUqtaM prati#ShThitaM |
sarvAqstA iShTa#kAH kRuqtvA | upa# kAmaqduGA# dadhe |
tenar.Shi#NAq tenaq brahma#NA | tayA# deqvata#yA &~ggirasvad dhruqvA sI#da | 
yAva#tIq stAra#kAqH sarvA$H | vita#tA rocaqne diqvi | sarvAqstAH 
Rucoq yajU(gm)#Shiq sAmA#ni | 157

T.B.3.12.8.2 
aqthaqrvAq~ggiqrasa#Scaq ye | sarvAqstAH | iqtiqhAqsaqpuqrAqNa~jca# |
saqrpaqdeqvaqjaqnAScaq ye | sarvAqstAH | ye ca# loqkA ye cA#loqkAH |
aqnta rBUqtaM prati#ShThitaM | sarvAqstAH | yaccaq brahmaq yaccA$braqhma |
aqnta rbraqhma prati#ShThitaM | 158

T.B.3.12.8.3 
sarvAqstAH | aqhoqrAqtrANiq sarvA#Ni | aqrdhaqmAqsA(gg)Scaq keva#lAn |
sarvAqstAH | sarvA#nRuqtUn-thsarvA$n mAqsAn | saqM~Mvaqthsaqra~jcaq keva#laM |
sarvAqstAH | sarvaqM BUtaq(gm)q sarvaqM Bavya$M |
yaccAqto &dhi#BaviqShyati# | sarvAqstAH iShTa#kAH kRuqtvA |
u#pa kAmaqduGA# dadhe | tenar.Shi#NAq tenaq brahma#NA |
tayA# deqvata#yA&~ggiraqsvad dhruqvA sI#da | 159

||Copy Rucham prAchi from Santi japam||
T.B.3.12.9.1 || 160
T.B.3.12.9.2 || 161
T.B.3.12.9.3 || 162
T.B.3.12.9.4 || 163
T.B.3.12.9.5 || 164
T.B.3.12.9.6 || 165
T.B.3.12.9.7 || 166
T.B.3.12.9.8 || 167

hari#H oM

iti taittirIya yajurbrAhmaNe kAThake tRutIya praSnaH samAptaH 
----------------------------------------------------------------------------------------





 