OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM

kRuShNa yajurvEdI3ya taittirIya b3rAhmaNaM 

kRuShNa yajurvEdI3ya taittirIya b3rAhmaNE d3vitIyAShTakaM 

d3vitIyAShTakE pratha2maH prapATha2kaH - ag3nihOtrab3rAhmaNam 

2.1.1 anuvAkaM 1 - ag3nihOtrasyOpOd3dhA4taH 
2.1.1.1
a~ggi#3rasOq vai saqtramA#sata | tEShAqM pRuSni#r-Ga4rmaqdhu4gA#3sIt | sarjIqShENA#jIvat | tE$&b3ruvann | kasmaiq nu saqtramA$smahE | yE$&syA OSha#dhIq4rna jaqnayA#maq iti# | tE diq3vO vRuShTi#-masRujanta | yAva#ntaH stOqkA aqvApa#d3yanta | tAva#tIqrOSha#dha4yO &jAyanta | tA jAqtAH piqtarO# viqShENA#limpann | 1 (10)

2.1.1.2
tAsA$M jaqg3d3dh4vA rupyaqntyait | tE$&b3ruvann | ka iqda3miqttha2-ma#kaqriti# | vaqyaM BA#4gaq3dhE4ya#-miqcCa2mA#nAq iti# piqtarO$&b3ruvann | kiM ~MvO# BA4gaq3dhE4yaqmiti# | aqg3niqhOqtra Eqva nO&pyaqstvitya#-b3ruvann | tEB4ya# Eqtad3-BA#4gaq3dhE4yaqM prAya#cCa2nn | yad3^dhuq4tvA niqmArShTi# | tatOq vai ta OSha#dhI4ra-svada3yann | ya  EqvaM ~MvEda#3 | 2 (10)

2.1.1.3
svada#3ntE&smAq OSha#dha4yaH | tE vaqth2samuqpAvA#sRujann | iqda3M nO# haqvyaM pradA#3paqyEti# | sO$&b3ravIqd3vara#M ~MvRuNai | da3Sa# mAq rAtrI$rjAqtaM na dO#3hann | Aqsaq~ggaq3vaM mAqtrA saqha ca#rAqNIti# | tasmA$d3-vaqth2saM jAqtaM da3Saq rAtrIqrna du#3hanti | Aqsaq~ggaq3vaM mAqtrA saqha cara#ti | 
vArE#vRutaq(gg)q hya#sya | tasmA$d3-vaqth2sa(gm) sa(gm)#sRuShTadhaq4ya(gm) ruqd3rO GA4tu#kaH ( ) | atiq hi saqndhA4M dha4ya#ti | 3 (11)
(aqliqmpaqn - vEdaq3 - GA4tu#kaq Eka#M ca) (A1)

2.1.2 anuvAkaM 2 - ag3nihOtranirUpaNam 
2.1.2.1
praqjApa#ti-raqg3ni-ma#sRujata | taM praqjA anva#sRujyanta | tama#BAq4ga3 upA$sta | sO$&sya praqjABiq4-rapA$krAmat | tama#vaqruru#th2-samAqnO&nvai$t | tama#vaqrudhaq4M nASa#knOt | sa tapO# &tapyata | sO$&g3ni-rupA#ramaqtAtA#piq vai sya praqjApa#tiqriti# | sa raqrATAqdu4da#3mRuShTa | 4 (9)

2.1.2.2
tad3-G4Ruqtama#Ba4vat | tasmAqd3yasya# da3kShiNaqtaH kESAq unmRu#ShTAH | tAM jyE$ShTha2laqkShmI prA#jApaqtyEtyA#huH | yad3-raqrATA#duq3da3mRu#ShTa | 
tasmA$d3-raqrATEq kESAq na sa#nti | tadaq3g3nau prAg3Ru#hNAt | tad3vya#cikiqth2sat | juqhavAqnI(3) mA hauqShA(3)miti# | tad3-vi#cikiqth2sAyaiq janma# | 
ya EqvaM ~Mviqd3vAn. vi#ciqkith2sa#ti | 5 (10)

2.1.2.3
vasI#ya Eqva cE#tayatE | taM ~MvAgaq3B4ya#vada3-jjuqhudhI4ti# | sO$&b3ravIt | kastvamaqsIti# | svaiva tEq vAgi3tya#b3ravIt | sO#&juhOqth2-svAhEti# | tath2svA#hAkAqrasyaq janma# | ya Eqva(gg) svA#hAkAqrasyaq janmaq vEda#3 | kaqrOti# svAhAkAqrENa# vIqrya$m | yasyaiqvaM ~Mviqdu3Sha#H svAhAkAqrENaq juhva#ti | 6 (10)

2.1.2.4
BO4gA#3yaiqvAsya# huqtaM Ba#4vati | tasyAq Ahu#tyaiq puru#Sha-masRujata | d3viqtIya#-majuhOt | sO&Sva#-masRujata | tRuqtIya#-majuhOt | sa gA#3masRujata | caqtuqrtha2-ma#juhOt | sO&vi#masRujata | paq~jcaqma-ma#juhOt | sO#&jAma#sRujata | 7 (10)

2.1.2.5
sO$&g3ni-ra#bi3BE4t | Ahu#tIBiq4rvai mA$&&pnOqtIti# | sa praqjApa#tiqM punaqH prAvi#Sat | taM praqjApa#ti-rab3ravIt | jAyaqsvEti# | sO$&b3ravIt | kiM BA#4gaq3dhE4ya#maqBi4 ja#niShyaq iti# | tuB4ya#mEqvEda3(gm) hU#yAtAq itya#b3ravIt | sa Eqtad3-BA#4gaq3dhE4ya#maqB4ya#jAyata | yada#3g3nihOqtram | 8 (10)

2.1.2.6
tasmA#dag3nihOqtra-mu#cyatE | tad3dhUq4yamA#na-mAdi3tqyO$&b3ravIt | mA hau#ShIH | uqBa4yOqrvai-nA#vEqtadi3ti# | sO$&g3ni-ra#b3ravIt | kaqtha2M nau# hOShyaqntIti# | sAqyamEqva tuB4ya#M juqhavann# | prAqtarmahyaq-mitya#b3ravIt | tasmA#daq3g3nayE# sAqya(gm) hU#yatE  | sUryA#ya prAqtaH | 9 (10)

2.1.2.7
Aqg3nEqyI vai rAtri#H | aiqnd3ramaha#H | yada3nu#di3tEq sUryE$ prAqtarju#huqyAt | uqBa4ya#mEqvAg3nEqya(gg) syA$t | udi#3tEq sUryE$ prAqtarju#hOti | tathAq2&g3nayE# sAqya(gm) hU#yatE | sUryA#ya prAqtaH | rAtriqM ~MvA anu# praqjAH pra jA#yantE | ahnAq prati# tiShTha2nti | yath2sAqyaM juqhOti# | 10 (10)

2.1.2.8
praiva tEna# jAyatE | udi#3tEq sUryE$ prAqtar-ju#hOti | pratyEqva tEna# tiShTha2ti | praqjApa#tira-kAmayataq prajA#yEqyEti# | sa Eqtada#3g3nihOqtraM mi#thuq2na-ma#paSyat | tadu3di#3tEq sUryE#&juhOt | yaju#ShAq &nyat | tUqShNImaqnyat | tatOq vai sa prAjA#yata | yasyaiqvaM ~Mviqdu3Shaq udi#3tEq sUryE$&g3nihOqtraM juhva#ti | 11 (10)

2.1.2.9
praiva jA#yatE | athOq2 yathAq2 di3vA$ prajAqnannEti# | tAqd3RugEq3va tat | athOq2 Ka2lvA#huH | yasyaq vai d3vau puNyau# g3RuqhE vasa#taH | yastayO#raqnya(gm) rAqdha4ya#tyaqnyaM na | uqBau4 vAva sa tAvRu#cCaq2tIti# | aqg3niM ~MvAvAdiq3tyaH sAqyaM pravi#Sati | tasmA#daq3g3nirdUq3rAnnakta#M da3d3RuSE | uqBE4 hi tEja#sI saqMpad3yE#tE | 12 (10)

2.1.2.10
uqd3yantaqM ~MvAvAdiq3tya-maqg3niranu# saqmArO#hati | tasmA$d3dhUq4ma EqvAg3nErdi3vA# da3d3RuSE | yadaq3g3nayE# sAqyaM ju#huqyAt | A sUryA#ya vRuScyEta | yath2sUryA#ya prAqtar-ju#huqyAt | A&g3nayE# vRuScyEta | dEq3vatA$B4yaH saqmada#3M da3d3dh4yAt | aqg3nirjyOtiqr-jyOtiqH sUryaqH svAhEtyEqva sAqya(gm) 
hO#taqvya$m | sUryOq jyOtiqr jyOti#raqg3niH svAhEti# prAqtaH | tathOq2BA4B4yA(gm)# sAqya(gm) hU#yatE | 13 (10) 

2.1.2.11
uqBA4B4yA$M prAqtaH | na dEq3vatA$B4yaH saqmada#3M da3dhA4ti | aqg3nirjyOtiqrityA#ha | aqg3nirvai rE#tOqdhA4H | praqjA jyOtiqrityA#ha | praqjA EqvAsmaiq pra ja#nayati | sUryOq jyOtiqrityA#ha | praqjAsvEqva prajA#tAsuq rEtO# da3dhA4ti | jyOti#raqg3niH svAhEtyA#ha | praqjA Eqva prajA#tA aqsyAM prati#ShThA2payati | 14 (10)

2.1.2.12
tUqShNImutta#rAq-mAhu#tiM juhOti | miqthuq2naqtvAyaq prajA$tyai | yadu3di#3tEq sUryE$ prAqtar-ju#huqyAt | yathA2&ti#tha2yEq prad3ru#tAya 
SUqnyAyA#vasaqthA2yA#hAqrya(gm)# hara#nti | tAqd3RugEq3va tat | kvAhaq tataqstad3-Ba4vaqtItyA#huH | yath2sa na vEda#3 | yasmaiq tad3dha4raqntIti# | 
tasmAqd3-yadau#3ShaqsaM juqhOti# | tadEq3va sa#Mpraqti ( ) | athOq2 yathAq2 prArtha#2mauShaqsaM pa#riq vEvE$ShTi | tAqd3RugEq3va tat | 15 (12)
(aqmRuqShTaq - viqciqkith2sa#tiq - juhva# - tyaqjAma#sRuja - tAg3nihOqtra(gm) - sUryA#ya prAqtar - juqhOtiq - juhva#ti - saqMpad3yE#tE - hUyatE - 
sthA2payati - saMpraqti d3vE ca#) (A2)

2.1.3 anuvAkaM 3 - upayOkShyamANasya haviShaH saMskAraH 
2.1.3.1
ruqd3rO vA EqShaH | yadaq3g3niH | patnI$ sthAq2lI | yanmad3dh4yEq&g3nE-ra#dhiq4SrayE$t | ruqd3rAyaq patnIqmapi# da3d3dh4yAt | praqmAyu#kA syAt | udIq3cO&~ggA#3rAnniqrUhyAdhi#4 Srayati | patni#yai gO3pIqthA2ya# | vya#ntAn karOti | tathAq2 patnya-pra#mAyukA Ba4vati | 16 (10)

2.1.3.2
Gaq4rmO vA EqShO&SA$ntaH | aha#rahaqH pravRu#jyatE | yada#3g3nihOqtram | prati#Shi~jcEt paqSukA#masya | SAqntami#vaq hi pa#Saqvya$m | na prati#Shi~jcEd3-b3rahmavarcaqsakA#masya | sami#d3dha4mivaq hi b3ra#hmavarcaqsam | athOq2 Ka2lu# | praqtiqShicya#mEqva | yat-pra#tiShiq~jcati# | 17 (10)

2.1.3.3
tat-pa#Saqvya$m | yajjuqhOti# | tad3b3ra#hmavarcaqsi | uqBa4ya#mEqvAka#H | pracyu#taqM ~MvA Eqtadaq3smA-llOqkAt | aga#3taM dE3valOqkam | yacC2Ruqta(gm) haqvirana#BiGA4ritam | aqBi4d3yO#tayati | aqB4yE#vaina#d3^GA4rayati | athO#2 dE3vaqtraivaina#d3-ga3mayati | 18 (10)

2.1.3.4
parya#g3ni karOti | rakSha#sAq-mapa#hatyai | triH parya#g3ni karOti | tryA#vRuqd3dhi4 yaqj~jaH | athO#2 mEd3dh4yaqtvAya# | yat-prAqcIna#-mud3vAqsayE$t | yaja#mAna(gm) SuqcA &rpa#yEt | yad3-da#3kShiqNA | piqtRuqdEq3vaqtya(gg)# syAt | yat-praqtyak | 19 (10)

2.1.3.5
patnI(gm)# SuqcA &rpa#yEt | uqdIq3cInaq-mud3vA#sayati | EqShA vai dE#3vamanuqShyANA(gm)# SAqntA di3k | tAmEqvainaqda3nUd3-vA#sayatiq SAntyai$ | vartma# karOti | yaqj~jasyaq saMta#tyai | niShTa#pati | upaiqva tath2stRu#NAti | caqturunna#yati | catu#ShpAda3H paqSava#H | 20 (10)

2.1.3.6
paqSUnEqvA-va#rundhE4 | sarvA$n-pUqrNAnunna#yati | sarvEq hi puNyA# rAqd3dhA4H | aqnUcaq unna#yati | praqjAyA# anUcInaqtvAya# | aqnUcyEqvAsya# 
praqjA &rdhu#4kA Ba4vati | saM mRu#Satiq vyAvRu#ttyai | nAhO$Shyaqnnupa# sAda3yEt | yada3hO$Shyannupa sAqda3yE$t | yathAq2 &nyasmA# upaniqdhA4ya# | 21 (10)

2.1.3.7
aqnyasmai$ praqyacCa#2ti | tAqd3RugEq3va tat | A&smai# vRuScyEta | yadEq3va gA3r.ha#patyE&dhiq4Sraya#ti | tEnaq gA3r.ha#patyaM prINAti | aqg3nira#bi3BE4t | Ahu#tayOq mA&tyE$ShyaqntIti# | sa EqtA(gm) saqmidha#4-mapaSyat | tAmA&dha#4tta | tatOq vA aqg3nAvAhu#tayO&d3dh4riyanta | 22 (10)

2.1.3.8
yadE#3na(gm) saqmaya#cCa2t | tath2saqmidha#4H samiqttvam | saqmidhaq4mAda#3dhA4ti | samEqvaina#M ~MyacCa2ti | Ahu#tInAqM dh4Rutyai$ | 
athO#2 ag3nihOqtramEqvEdh4mava#t-karOti | Ahu#tInAqM prati#ShThi2tyai | b3raqhmaqvAqdi3nO# vada3nti | yadE3kA(gm)# saqmidha#4mAqdhA4yaq d3vE Ahu#tI juqhOti# | athaq2 kasyA(gm)# saqmidhi#4 d3viqtIyAq-mAhu#tiM juhOqtIti# | 23 (10)

2.1.3.9
yad3-d3vE saqmidhA#4vAdaq3d3dh4yAt | B4rAtRu#vyamasmai janayEt | EkA(gm)# saqmidha#4mAqdhA4ya# | yaju#ShAq &nyAmAhu#tiM juhOti | uqBE4 Eqva saqmid3va#tIq Ahu#tI juhOti | nAsmaiq B4rAtRu#vyaM janayati | AdI$ptAyAM juhOti | sami#d3dha4mivaq hi b3ra#hmavarcaqsam | athOq2 yathA2&ti#thiq2M jyOti#ShkRuqtvA pa#riqvEvE$ShTi | tAqd3RugEq3va tat ( ) | caqturunna#yati | d3virju#hOti | tasmA$d3-d3viqpA-ccatu#ShpAda3matti | athO$2 d3viqpad3yEqva catu#Shpadaq3H prati#ShThA2payati | 24 (14)
(Baq4vaqtiq - praqtiqShiq~jcati# - ga3mayati - praqtyak - paqSava# - upaniqdhA4 - yA$dG4riyaqn - tEtiq - taccaqtvAri# ca) (A3)

2.1.4 anuvAkaM 4 - upayuktasya haviShaH saMskAraH 
2.1.4.1
uqttaqrAva#tIqM ~Mvai dEq3vA Ahu#tiqmaju#havuH | avA#cIqmasu#rAH | tatO# dEq3vA aBa#4vann | parA&su#rAH | yaM kAqmayE#taq vasI#yAnth2 syAqdi3ti# | kanI#yaqstasyaq pUrva(gm)# huqtvA | utta#raqM BU4yO# juhuyAt | EqShA vA u#ttaqrAvaqtyAhu#tiH | tAM dEq3vA a#juhavuH | tataqstE#&Ba4vann | 25 (10)

2.1.4.2
yasyaiqvaM juhva#ti | Ba4va#tyEqva | yaM kAqmayE#taq pApI#yAnth2 syAqdi3ti# | BU4yaqstasyaq pUrva(gm)# huqtvA | utta#raqM kanI#yO juhuyAt | EqShA vA avAqcyAhu#tiH | tAmasu#rA ajuhavuH | tataqstE parA#&Ba4vann | yasyaiqvaM juhva#ti | paraiqva Ba#4vati | 26 (10)

2.1.4.3
huqtvOpa# sAda3yaqtyajA#mitvAya | athOq2 vyAvRu#ttyai | gA3r.ha#patyaqM pratI$kShatE | ana#nud3dh4yAyina-mEqvaina#M karOti | aqg3niqhOqtrasyaq vai 
sthAq2Nura#sti | taM ~Mya RuqcCE2t | yaqj~jaqsthAq2NumRu#cCE2t | EqSha vA a#g3nihOqtrasya# sthAq2NuH | yat-pUrvA&&hu#tiH | tAM ~Myadu3tta#rayAq&Bi4 
ju#huqyAt | 27 (10)

2.1.4.4
yaqj~jaqsthAq2Nu-mRu#cCE2t | aqtiqhAyaq pUrvAqmAhu#tiM juhOti | yaqj~jaqsthAq2NumEqva pari# vRuNakti | athOq2 B4rAtRu#vyamEqvAptvA &ti#krAmati | 
aqvAqcIna(gm)# sAqyamupa# mArShTi | rEta# Eqva tad3-da#3dhA4ti | Uqrd3dh4vaM prAqtaH | pra ja#nayatyEqva tat | b3raqhmaqvAqdi3nO# vada3nti | 
caqturunna#yati | 28 (10)

2.1.4.5
d3virju#hOti | athaq2 kva# d3vE Ahu#tI Ba4vataq iti# | aqg3nau vai$SvAnaqra iti# b3rUyAt | EqSha vA aqg3nirvai$SvAnaqraH | yad3b3rA$hmaqNaH | huqtvA d3viH prASnA#ti | 
aqg3nAvEqva vai$SvAnaqrE d3vE Ahu#tI juhOti | d3virjuqhOti# | d3virnimA$rShTi | d3viH prASnA#ti | 29 (10)

2.1.4.6
ShaTth2 saMpa#d3yantE | ShaD3vA Ruqtava#H | RuqtUnEqva prI#NAti | b3raqhmaqvAqdi3nO# vada3nti | kiqM dEq3vaqtya#-mag3nihOqtramiti# | vaiqSvaqdEq3vamiti# b3rUyAt | yad3-yaju#ShA juqhOti# | tadai$nd3rAqg3nam | yat-tUqShNIm | tat-prA#jApaqtyam | 30 (10)

2.1.4.7
yanniqmArShTi# | tadO3Sha#dhI4nAm | yad3d3viqtIya$m | tat-pi#tRuqNAm | yat-prASnA#ti | tad3-ga3rBA#4NAm | tasmAqd3-ga3rBAq4 ana#SnantO vardha4ntE | yadAq3cAma#ti | tanma#nuqShyA#NAm | uda#3~gparyAqvRutyAcA#mati | 31 (10)

2.1.4.8
AqtmanO# gO3pIqthA2ya# | nirNE#nEktiq Sud3dh4yai$ | niShTa#pati svaqgA3kRu#tyai | ud3-di#3Sati | saqptaqr.qShInEqva prI#NAti | daq3kShiqNA paqryAva#rtatE | svamEqva vIqrya#manu# paqryAva#rtatE | tasmAqd3-da3kShiqNO&rdha#4 AqtmanO# vIqryA#vattaraH | athO#2 Adiq3tyasyaiqvAvRutaqmanu# paqryAva#rtatE | huqtvOpaq sami#ndhE4 | 32 (10)

2.1.4.9
b3raqhmaqvaqrcaqsasyaq sami#d3dh4yai | na baq3r.qhiranuq pra ha#rEt | asa(gg)#sthi2tOq vA EqSha yaqj~jaH | yada#3g3nihOqtram | yada#3nu praqharE$t | yaqj~jaM ~MvicCi#2nd3yAt | tasmAqnnAnu# praqhRutya$m | yaqj~jasyaq santa#tyai | aqpO ni na#yati | aqvaqB4Ruqtha2syaiqva rUqpama#kaH ( ) | 33 (10)
(aqBaq4vaqn - Baq4vaqtiq - juqhuqyAn - na#yati - mArShTiq d3viH prASnA#ti - prAjApaqtya - mAcA#matI - ndhE4 - &kaH) (A4)

2.1.5 anuvAkaM 5 - kAmyAni hOmad3ravyANi 
2.1.5.1
b3raqhmaqvAqdi3nO# vada3nti | aqg3niqhOqtraprA#yaNA yaqj~jAH | kiM prA#yaNa-mag3nihOqtramiti# | vaqth2sO vA a#g3nihOqtrasyaq prAya#Nam | aqg3niqhOqtraM ~Myaj~jAnA$m | tasya# pRuthiq2vI sada#3H | aqntari#kShaq-mAg3nI$d3dh4ram | d3yaur.ha#viqrdhA4na$m | diq3vyA ApaqH prOkSha#NayaH | OSha#dha4yO baq3rq.hiH | 34 (10)

2.1.5.2
vanaqspata#ya iqd3dh4maH | di3Sa#H pariqdha4ya#H | Aqdiq3tyO yUpa#H | yaja#mAnaH paqSuH | saqmuqd3rO#&vaB4Ruqtha2H | saqm~Mvaqth2saqraH sva#gA3kAqraH | 
tasmAqdA3hi#tAg3nEqH sarva#mEqva ba#3r.hiqShya#M daq3ttaM Ba#4vati | yath2 sAqyaM juqhOti# | rAtri#mEqva tEna# da3kShiqNyA$M kurutE | yat-prAqtaH | 35 (10)

2.1.5.3
aha#rEqva tEna# da3kShiqNya#M kurutE | yat-tatOq da3dA#3ti | sA da3kShi#NA | yAva#ntOq vai dEq3vA ahu#taqmAda3nn# | tE parA#&Ba4vann | ta Eqtada#3g3nihOqtra(gm) sarva#syaiqva sa#mavaqdA3yA#juhavuH | tasmA#dA3huH | aqg3niqhOqtraM ~Mvai dEq3vA g3RuqhANAqM niShkRu#ti-mapaSyaqnniti# | yath2-sAqyaM juqhOti# | rAtri#yA Eqva tad3dhuq4tAd3yA#ya | 36 (10)

2.1.5.4
yaja#mAnaqsyA-pa#rABA4vAya | yat-prAqtaH | ahna# Eqva tad3dhuq4tAd3yA#ya | yaja#mAnaqsyA-pa#rABA4vAya | yat-tatOq&SnAti# | huqtamEqva tat | d3vayOqH paya#sA juhuyAt-paqSukA#masya | Eqtad3vA a#g3nihOqtraM mi#thuq2nam | ya EqvaM ~MvEda#3 | pra praqjayA# paqSuBi#4r-mithuq2nair-jA#yatE | 37 (10)

2.1.5.5
iqmAmEqva pUrva#yA duq3hE | aqmUmutta#rayA | aqdhiq4SrityOtta#raqmA na#yati | yOnA#vEqva tad3-rEta#H si~jcati praqjana#nE | 
AjyE#na juhuyAqt-tEja#skAmasya | tEjOq vA Ajya$m | tEqjaqsvyE#va Ba#4vati | paya#sA paqSukA#masya | Eqtad3vai pa#SUqnA(gm) rUqpam | rUqpENaiqvAsmai# paqSUnava# rundhE4 | 38 (10)

2.1.5.6
paqSuqmAnEqva Ba#4vati | daq3d3dh4nEnd3riqya kA#masya | iqnd3riqyaM ~Mvai da3dhi#4 | iqnd3riqyAqvyE#va Ba#4vati | yaqvAqg3vA$ g3rAma#kAmasyauShaqdhA4 vai ma#nuqShyA$H | BAq4gaq3dhE4yE#naiqvAsmai# sajAqtAnava#-rundhE4 | g3rAqmyE#va Ba#4vati | aya#j~jOq vA EqShaH | yO#sAqmA | 39 (9)

2.1.5.7
caqturunna#yati | catu#rakShara(gm) ratha2ntaqram | raqthaq2ntaqrasyaiqSha varNa#H | uqparI#va harati | aqntari#kShaM ~MvAmadEq3vyam | vAqmaqdEq3vyasyaiqSha varNa#H | d3virju#hOti | d3vya#kSharaM b3Ruqhat | b3Ruqhaqta EqSha varNa#H | aqg3niqhOqtramEqva tath2 sAma#nvat-karOti | 40 (10)

2.1.5.8
yO vA a#g3nihOqtrasyO#paqsadOq3 vEda#3 | upai#namupaqsadO#3 namanti | viqnda3ta# upasaqttAra$m | uqnnIyOpa# sAda3yati | pRuqthiq2vImEqva prI#NAti | hOqShyannupa# sAda3yati | aqntari#kShamEqva prI#NAti | huqtvOpa# sAda3yati | di3va#mEqva prI#NAti | EqtA vA a#g3nihOqtrasyO#paqsada#3H | 41 (10)

2.1.5.9
ya EqvaM ~MvEda#3 | upai#na-mupaqsadO#3 namanti | viqnda3ta# upasaqttAra$m | yO vA a#g3nihOqtrasyASrA#vitaM praqtyASrA#vitaq(gm)q hOtA#raM b3raqhmANa#M ~MvaShaTkAqraM ~MvEda#3 | tasyaq tvE#va huqtam | prAqNO vA a#g3nihOqtrasyASrA#vitam | aqpAqnaH praqtyASrA#vitam | manOq hOtA$ | cakShu#r-b3raqhmA | niqmEqShO va#ShaTkAqraH | 42 (10)

2.1.5.10
ya EqvaM ~MvEda#3 | tasyaq tvE#va huqtam | sAqyaqM ~MyAvA#naScaq vai dEq3vAH prA#taqryAvA#NaScA-g3nihOqtriNO# g3RuqhamAga#3cCa2nti | 
tAn. yanna taqrpayE$t | praqjayA$&sya paqSuBiq4rvi ti#ShThE2rann | yattaqrpayE$t | tRuqptA E#naM praqjayA# paqSuBi#4starpayEyuH | saqjUrdEq3vaiH sAqyaM ~MyAva#Biq4riti# sAqya(gm) saM mRu#Sati | saqjUrdEq3vaiH prAqtaryAva#Biq4riti# prAqtaH | yE caiqva dEq3vAH sA#yaqM ~MyAvA#nOq yE ca# 
prAtaqryAvA#NaH | 43 (10)

2.1.5.11
tAnEqvOBa4yA(gg)# starpayati | ta E#naM tRuqptAH praqjayA# paqSuBi#4 starpayanti | aqruqNO ha# smAqhaupa#vESiH | aqg3niqhOqtra EqvAha(gm) sAqyaM prA#taqrvajraqM B4rAtRu#vyEB4yaqH pra ha#rAmi | tasmAqn-matpApI#yA(gm)sOq B4rAtRu#vyAq iti# | caqturunna#yati | d3virju#hOti | saqmith2-sa#ptaqmI | saqptapa#dAq3 Sakva#rI | SAqkvaqrO vajra#H ( ) | aqg3niqhOqtra Eqva tath2sAqyaM prA#taqrvajraqM ~Myaja#mAnOq B4rAtRu#vyAyaq pra ha#rati | 
Ba4va#tyAqtmanA$ | parA$&syaq B4rAtRu#vyO Ba4vati | 44 (13)
(baq3rq.hiH - prAqtar. - huqtAd3yA#ya - jAyatE - rundhE4 - &sAqmA - ka#rO - tyEqtA vA a#g3nihOqtrasyO# paqsadO#3 - vaShaTkAqra - Sca# prAtaqryAvA#NOq -
 vajraqstrINi# ca) (A5)

2.1.6 anuvAkaM 6 - aB4yud3d3ravaNaM, hOmABA4vapratIkAraSca 
2.1.6.1
praqjApa#ti-rakAmaya-tAtmaqn. vanmE# jAyEqtEti# | sO#&juhOt | tasyA$tmaqn. vada#3jAyata | aqg3nir-vAqyurA#-diq3tyaH | tE$&b3ruvann | praqjApa#ti-rahauShI-dA3tmaqn-vanmE# jAyEqtEti# | tasya# vaqyama#janiShmahi | jAya#tAM na Atmaqn-vadi3tiq tE#&juhavuH | prAqNAnA#maqg3niH | taqnuvai# vAqyuH | 45 (10)

2.1.6.2
cakShu#Sha Adiq3tyaH | tEShA(gm)# huqtAda#3jAyataq gau3rEqva | tasyaiq paya#siq vyAya#cCa2nta | mama# huqtAda#3janiq mamEti# | tE praqjApa#tiM praqSnamA#yann | sa A#diq3tyO$&g3ni-ma#b3ravIt | yaqtaqrO nauq jayA$t | tannau# saqhAsaqdi3ti# | kasyai kO&hau#ShIqdi3ti# praqjApa#ti-rab3ravIqt-kasyai kaq iti# | prAqNAnA#maqhamityaqg3niH | 46 (10)

2.1.6.3
taqnuvA# aqhamiti# vAqyuH | cakShu#ShOq&hamityA#diq3tyaH | ya Eqva prAqNAnAqmahau#ShIt | tasya# huqtAda#3jaqnIti# | aqg3nEr. huqtAda#3jaqnIti# | tada#3g3nihOqtrasyA$-g3nihOtraqtvam | gau3rvA a#g3nihOqtram | ya EqvaM ~MvEdaq3 gau3ra#g3nihOqtramiti# | prAqNAqpAqnAB4yA#-mEqvAg3ni(gm) sama#rdha4yati | avya#rdhu4kaH prANApAqnAB4yA$M Ba4vati | 47 (10)

2.1.6.4
ya EqvaM ~MvEda#3 | tau vAqyura#b3ravIt | anuq mA Ba#4jataqmiti# | yadEq3va gA3r.ha#patyE&dhiq4SrityA#-havaqnIya#-maqB4yu#d3d3ravAn# | tEnaq tvAM prI#NAqnitya#-b3rUtAm | tasmAqd3-yad3-gA3r.ha#patyE&dhiq4-SrityA#havaqnIya#-maqB4yu#d3d3rava#ti | vAqyumEqva tEna# prINAti | praqjApa#tir-dEq3vatA$H sRuqjamA#naH | aqg3nimEqva dEq3vatA#nAM prathaq2ma-ma#sRujata | sO$&nyadA#3laqm-B4ya#mavi#ttvA | 48 (10)

2.1.6.5
praqjApa#timaqBi4 paqryAva#rtata | sa mRuqtyO-ra#bi3BE4t | sO#&mumA#diq3tya-mAqtmanOq nira#mimIta | ta(gm)huqtvA parA$~gpaqryAva#rtata | tatOq vai sa mRuqtyumapA#jayat | apa# mRuqtyuM ja#yati | ya EqvaM ~MvEda#3 | tasmAqd3-yasyaiqvaM ~Mviqdu3Sha#H | uqtaikAqhamuqta d3vyaqhaM na juhva#ti | huqtamEqvAsya# 
Ba4vati ( ) | aqsau hyA#diq3tyO$&g3nihOqtram | 49 (11)
(taqnuvai# vAqyu - raqg3nir - Ba#4vaq - tyavi#ttvA - Ba4vaqtyEka#M ca) (A6)

2.1.7 anuvAkaM 7 - haviShaH sarvadE3vatAsaMba3ndhE4na praSaMsA 
2.1.7.1
rauqd3raM ga3vi# | vAqyaqvya#-mupa#sRuShTam | AqSviqnaM duq3hyamA#nam | sauqmyaM duq3g3dha4m | vAqruqNamadhi#4Sritam | vaiqSvaqdEq3vA Biq4nda3va#H | pauqShNamuda#3ntam | sAqraqsvaqtaM ~MviqShyanda#3mAnam | maiqtra(gm) Sara#H | dhAq4turud3^vA#sitam ( ) | b3RuhaqspatEqrunnI#tam | saqviqtuH prakrA$ntam | d3yAqvAqpRuqthiq2vya(gg)# hriqyamA#Nam | aiqnd3rAqg3na-mupa#sannam | aqg3nEH pUrvA &&hu#tiH | praqjApa#tEq-rutta#rA | aiqnd3ra(gm) huqtam | 50 (17)
(ud3vA#sita(gm) saqpta ca#) (A7)

2.1.8 anuvAkaM 8 - dO3hanaprakArO&g3nihOtrahOtraSca 
2.1.8.1
daq3kShiqNaqta upa# sRujati | piqtRuqlOqkamEqva tEna# jayati | prAcIqmAva#rtayati | dEq3vaqlOqkamEqva tEna# jayati | udI#3cImAqvRutya#  dO3g3dhi4 | maqnuqShyaqlOqkamEqva tEna# jayati | pUrvau# du3hyAjjyEqShTha2sya# jyaiShThi2nEqyasya# | yO vA# gaq3taSrIqH syAt | apa#rau du3hyAt-kaniqShTha2sya# kAniShThi2nEqyasya# | yO vAq bu3BU#4ShEt | 51 (10)

2.1.8.2
na saM mRu#Sati | pAqpaqvaqsyaqsasyaq vyAvRu#ttyai | vAqyaqvya#M ~MvA Eqtadu3pa#sRuShTam | AqSviqnaM duq3hyamA#nam | maiqtraM duq3g3dham | aqryaqmNa u#d3^vAqsyamA#nam | tvAqShTra-mu#nnIqyamA#nam | b3RuhaqspatEq-runnI#tam | saqviqtuH prakrA$ntam | d3yAqvAqpRuqthiq2vya(gg)# hriqyamA#Nam | 52 (10)

2.1.8.3
aiqnd3rAqg3namupa# sAdi3tam | sarvA$B4yOq vA EqSha dEq3vatA$B4yO juhOti | yO$&g3nihOqtraM juqhOti# | yathAq2 Ka2luq vai dhEq4nuM tIqrthE2 taqrpaya#ti | Eqvama#g3nihOqtrI yaja#mAnaM tarpayati | tRupya#ti praqjayA# paqSuBi#4H | prasu#vaqrga3M ~MlOqkaM jA#nAti | paSya#ti puqtram | paSya#tiq pautra$m | pra praqjayA# paqSuBi#4r-mithuq2nair-jA#yatE ( ) | yasyaiqvaM ~Mviqdu3ShO$&g3nihOqtraM juhva#ti | ya u# caina dEq3vaM ~MvEda#3 | 53 (12)
(ba3BU#4ShE- d3dh4riqyamA#NaM - jAyatEq d3vE ca#) (A8)

2.1.9 anuvAkaM 9 - ag3nihOtrasyAsaMsRuShTahOmamantrau 
2.1.9.1
trayOq vai prai#yamEqdhA4 A#sann | tEShAqM trirEkO$&g3nihOqtra-ma#juhOt | d3virEka#H | saqkRudE3ka#H | tEShAqM ~Myastriraju#hOt | sa RuqcA&ju#hOt | yO d3viH | 
sa yaju#ShA | yaH saqkRut | sa tUqShNIm | 54 (10)

2.1.9.2
yaScaq yajuqShA &ju#hOqd3yaSca# tUqShNIm | tAvuqBA4vA$rd3dh4nutAm | tasmAqd3-yajuqShA &&hu#tiqH pUrvA# hOtaqvyA$ | tUqShNImutta#rA | uqBE4 Eqvard3dhI4 ava#rundhE4 | aqg3nir-jyOtiqr jyOti#raqg3niH svAhEti# sAqyaM ju#hOti | rEta# Eqva tad3-da#3dhA4ti | sUryOq jyOtiqr-jyOtiqH sUryaqH svAhEti# prAqtaH | rEta# Eqva hiqtaM pra ja#nayati | rEtOq vA Eqtasya# hiqtaM na pra jA#yatE | 55 (10)

2.1.9.3
yasyA$g3nihOqtramahu#taq(gm)q sUryOq&B4yu#dE3ti# | yad3-yantEq syAt | uqnnIyaq prA~guqdA3d3ra#vEt | sa u#paqsAd3yAtami#tO-rAsIta | sa yaqdA3 tAmyE$t | athaq2 BU4H svAhEti# juhuyAt | praqjApa#tiqrvai BUq4taH | tamEqvO-pA#sarat | sa EqvainaqM tataq unna#yati | nArtiqmArcCa#2tiq yaja#mAnaH ( ) | 56 (10)
(tUqShNIM - jA#yatEq - yaja#mAnaH) (A9)

2.1.10 anuvAkaM 10 - vahnEravasthA2viSEShAnusArENa hOmaH 
2.1.10.1
yadaq3g3ni-muqd3dha4ra#ti | vasa#vaqstarhyaqg3niH | tasmiqnq. yasyaq tathA#2vidhEq4 juhva#ti | vasu#ShvEqvAsyA$g3nihOqtra(gm) huqtaM Ba#4vati | nihi#tO dhU4pAqya~jCE#2tE | ruqd3rAstarhyaqg3niH | tasmiqnq. yasyaq tathA#2vidhEq4 juhva#ti | ruqd3rEShvEqvAsyA$g3nihOqtra(gm) huqtaM Ba#4vati | praqthaq2mamiqd3dh4mamaqrcirA la#Ba4tE | Aqdiq3tyAstarhyaqg3niH | 57 (10)

2.1.10.2
tasmiqnq. yasyaq tathA#2vidhEq4 juhva#ti | Aqdiq3tyEShvEqvAsyA$g3nihOqtra(gm) huqtaM Ba#4vati | sarva# Eqva sa#rvaqSa iqd3dh4ma AdI$3ptO Ba4vati | viSvE# 
dEq3vAstarhyaqg3niH | tasmiqnq. yasyaq tathA#2vidhEq4 juhva#ti | viSvE$ShvEqvAsya# dEq3vEShva#g3nihOqtra(gm) huqtaM Ba#4vati | niqtaqrAmaqrciruqpAvai#ti lOhiqnIkE#va Ba4vati | ind3raqstarhyaqg3niH | tasmiqnq. yasyaq tathA#2vidhEq4 juhva#ti | ind3ra# EqvAsyA$g3nihOqtra(gm) huqtaM Ba#4vati | 58 (10)

2.1.10.3
a~ggA#3rA Ba4vanti | tEB4yO&~ggA#3rEB4yOq&rcirudE#3ti | praqjApa#tiqstarhyaqg3niH | tasmiqnq. yasyaq tathA#2vidhEq4 juhva#ti | praqjApa#tAvEqvAsyA$g3nihOqtra(gm) huqtaM Ba#4vati | SarO&~ggA#3rAq ad3dh4yU#hantE | b3rahmaq-tarhyaqg3niH | tasmiqnq. yasyaq tathA#2vidhEq4 juhva#ti | b3rahma#nnEqvAsyA$g3nihOqtra(gm) huqtaM Ba#4vati | vasu#Shu ruqd3rEShvA#diq3tyEShuq viSvE#Shu dEq3vEShu# ( ) | ind3rE$ praqjApa#tauq b3rahmann# | apa#rivarga3mEqvAsyaiqtAsu# dEq3vatA#su huqtaM Ba#4vati | yasyaiqvaM 
~Mviqdu3ShO$&g3nihOqtraM juhva#ti | ya u# caina dEq3vaM ~MvEda#3 | 59 (14)
(Aqdiq3tyAstarhyaqg3nir - ind3ra#  EqvAsyA$g3nihOqtra(gm) huqtaM Ba#4vati - dEq3vEShu# caqtvAri# ca) (A10)
<lang=eng>Special Korvai<lang=eng>
(yadaq3g3niM nihi#taH prathaq2ma(gm) sarva# Eqva ni#taqrAma~ggA#3rAqH SarO&~ggA#3rAq b3rahmaq vasu#ShvaqShTau) 

2.1.11 anuvAkaM 11 - kAlaBE4dE3na samantrakaM pariShEcanam 
2.1.11.1
RuqtaM tvA# saqtyEnaq pari#Shi~jcAqmIti# sAqyaM pari#Shi~jcati | saqtyaM tvaqrtEnaq pari#Shi~jcAqmIti# prAqtaH | aqg3nirvA Ruqtam | aqsAvA#diq3tyaH saqtyam | 
aqg3nimEqva tadA#3diq3tyEna# sAqyaM pari#Shi~jcati | aqg3ninA# &&diq3tyaM prAqtassaH | yAva#da3hOrAqtrE Ba4va#taH | tAva#da3sya lOqkasya# | nArtiqrna riShTi#H | 
nAntOq na pa#ryaqntO$&sti ( ) | yasyaiqvaM ~Mviqdu3ShO$&g3nihOqtraM juhva#ti | ya u# caina dEq3vaM ~MvEda#3 | 60 (12)
(aqstiq d3vE ca#) (A11)

<lang=eng>Prapaataka Korvai with starting words of 1 to 12 Anuvaakams :-<lang=eng>
(a~ggi#3rasaH - praqjApa#tiraqg3ni(gm) - ruqd3ra - u#ttaqrAva#tIM - b3rahmavAqdi3nO$ &g3nihOqtraprA#yaNA yaqj~jAH - praqjApa#tirakAmayatAtmaqnvad3 - rauqd3raM ga3vi# -da3kShiNaqta - strayOq vai - yadaq3g3ni - mRuqtaM tvA# saqtyEnaikA#da3Sa) 

<lang=eng>Korvai with starting words of 1, 11, 21 Series of Dasinis :-<lang=eng>
(a~ggi#3rasaqH - praiva tEna# - paqSUnEqva - yanniqmArShTiq - yO vA a#g3nihOqtrasyO#paqsadO#3 - da3kShiNaqtaH Sha#ShTiH ) 

<lang=eng>First and Last words of First Prapaatakam of Ashtakam 2 :-<lang=eng>
(a~ggi#3rasOq - ya u# caina dEq3vaM ~MvEda#3) 

| hari#H OM | 

| kRuShNa yajurvEdI3ya taittirIya b3rAhmaNE d3vitIyAShTakE pratha2maH prapATha2kaH samAptaH | 
====================
OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM

kRuShNa yajurvEdI3ya taittirIya b3rAhmaNaM 

| kRuShNa yajurvEdI3ya taittirIya b3rAhmaNE d3vitIyAShTakaM |

2.2 d3vitIyAShTakE d3vitIyaH prapATha2kaH - hOtRub3rAhmaNam

2.2.1 anuvAkaM 1 - da3SahOtRumantrasya kratvartha2puruShArtha2prayOgau3 
2.2.1.1
praqjApa#tirakAmayata praqjAH sRu#jEqyEti# | sa EqtaM da3Sa#hOtAra-mapaSyat | taM mana#sA &nuqd3rutya# da3rBa4staqmbE#3&juhOt | tatOq vai sa 
praqjA a#sRujata | tA a#smAth2sRuqShTA apA$krAmann | tA g3rahE#NAg3RuhNAt | tad3g3raha#sya g3rahaqtvam | yaH kAqmayE#taq prajA#yEqyEti# | 
sa da3Sa#hOtAraqM mana#sA &nuqd3rutya# da3rBa4staqmbE3 ju#huyAt | praqjApa#tiqrvai da3Sa#hOtA | 1 (10)

2.2.1.2
praqjApa#tirEqva BUq4tvA pra jA#yatE | mana#sA juhOti | mana# ivaq hi praqjApa#tiH | praqjApa#tEqrAptyai$ | pUqrNayA# juhOti | pUqrNa i#vaq hi 
praqjApa#tiH | praqjApa#tEqrAptyai$ | nyU#nayA juhOti | nyU#nAqd3dhi4 praqjApa#tiH praqjA asRu#jata | praqjAnAq(gm)q sRuShTyai$ | 2 (10)

2.2.1.3
daq3rBaq4staqmbE3 ju#hOti | EqtasmAqd3vai yOnE$H praqjApa#tiH praqjA a#sRujata | yasmA#dEq3va yOnE$H praqjApa#tiH praqjA asRu#jata | tasmA#dEq3va yOnEqH pra jA#yatE | b3rAqhmaqNO da#3kShiNaqta upA$stE | b3rAqhmaqNO vai praqjAnA#-mupad3raqShTA | uqpaqd3raqShTuqmatyEqva pra jA#yatE | g3rahO# Ba4vati | praqjAnA(gm)# sRuqShTAnAqM dh4Rutyai$ | yaM b3rA$hmaqNaM ~Mviqd3yAM ~Mviqd3vA(gm)saqM ~MyaSOq narcCE2t | 3 (10)

2.2.1.4
sO&ra#NyaM paqrEtya# | daq3rBaq4staqmba3-muqd3g3ratth2ya# | b3rAqhmaqNaM da#3kShiNaqtO niqShAd3ya# | catu#r.hOtRUqn vyAca#kShIta | Eqtad3vai dEq3vAnA$M paraqmaM gu3hyaqM b3rahma# | yaccatu#r.hOtAraH | tadEq3va pra#kAqSaM ga#3mayati | tadE#3naM prakAqSaM gaq3tam | praqkAqSaM praqjAnA$M ga3mayati | daq3rBaq4staqmba3-qd3g3ratth2yaq vyAca#ShTE | 4 (10)

2.2.1.5
aqg3niqvAn. vai da#3rBa4staqmba3H | aqg3niqvatyEqva vyAca#ShTE | b3rAqhmaqNO da#3kShiNaqta upA$stE | b3rAqhmaqNO vai praqjAnA#-mupad3raqShTA | uqpaqd3raqShTuq-matyEqvainaqM ~MyaSa# RucCa2ti | IqSvaqraM taM ~MyaSO&rtOqrityA#huH | yasyAntE$ vyAqcaShTaq iti# | varaqstasmaiq dE3ya#H | yadEq3vainaqM tatrO#paq nama#ti | tadEq3vAva# rundhE4 | 5 (10)

2.2.1.6
aqg3nimAqda3dhA#4nOq da3Sa#hOtrAq &raNiqmava#da3d3dh4yAt | prajA#tamEqvainaq-mAdha#4ttE | tEnaiqvOd3d3rutyA$g3nihOqtraM ju#huyAt | 
prajA#tamEqvaina#jjuhOti | haqvirni#rvaqP2syan-da3Sa#hOtAraqM ~MvyAca#kShIta | prajA#tamEqvainaqM nirva#pati | sAqmiqdhEq4nI-ra#nuvaqkShyan-da3Sa#hOtAraqM ~MvyAca#kShIta | sAqmiqdhEq4nIrEqva sRuqShTvA&&raB4yaq pra ta#nutE | athO#2 yaqj~jO vai da3Sa#hOtA | yaqj~jamEqva ta#nutE | 6 (10)

2.2.1.7
aqBiq4caraqn-da3Sa#hOtAraM juhuyAt | navaq vai puru#ShE prAqNAH | nABi#4rda3SaqmI | saprA#NamEqvaina#maqBi4ca#rati | EqtAvaqd3vai puru#Shasyaq svam | yAva#t prAqNAH | yAva#dEq3vAsyAsti# | tadaq3Bi4ca#rati | svakRu#taq iri#NE juhOti pradaq3rE vA$ | Eqtad3vA aqsyai nir.Ru#tig3RuhItam ( ) | 
nir.Ru#ti g3RuhIta EqvainaqM nir.Ru#tyA g3rAhayati | yad3 vAqcaH krUqram | tEnaq vaSha#TkarOti | vAqca Eqvaina#M krUqrENaq pra vRu#Scati | 
tAqjagA3rtiqmArcCa#2ti | 7 (15)
(da3Sa#hOtAq - sRuShTyA# - RuqcCE2d3 - vyAca#ShTE - rundha4 - Eqva ta#nutEq - nir.Ru#tig3RuhItaqM pa~jca# ca) (A1)

2.2.2 anuvAkaM 2 - catur.hOtrAdi3mantrANAM kratvartha2prayOga3H 
2.2.2.1
praqjApa#tirakAmayata da3r.SapUrNamAqsau sRu#jEqyEti# | sa EqtaM catu#r.hOtAra-mapaSyat | taM mana#sA&nuqd3rutyA# havaqnIyE#&juhOt | 
tatOq vai sa da#3r.SapUrNamAqsAva#sRujata | tAva#smAth2 sRuqShTAvapA$krAmatAm  | tau g3rahE#NA g3RuhNAt | tad3g3raha#sya g3rahaqtvam | daq3rq.SaqpUqrNaqmAqsA-vAqlaBa#4mAnaH | catu#r.hOtAraqM mana#sA&nuqd3rutyA#-havaqnIyE# juhuyAt | daq3rq.SaqpUqrNaqmAqsAvEqva sRuqShTvA&&raB4yaq pra ta#nutE | 8 (10)

2.2.2.2
g3rahO# Ba4vati | daq3rq.SaqpUqrNaqmAqsayO$H sRuqShTayOqrd3dh4rutyai$ | sO#&kAmayata cAturmAqsyAni# sRujEqyEti# | sa EqtaM 
pa~jca#hOtAra-mapaSyat | taM mana#sA&nuqd3rutyA# havaqnIyE#&juhOt | tatOq vai sa cA#turmAqsyAnya#sRujata | 
tAnya#smAth2-sRuqShTAnyapA$krAmann | tAniq g3rahE#NAg3RuhNAt | tad3g3raha#sya g3rahaqtvam | cAqtuqrmAqsyAnyAqlaBa#4mAnaH | 9 (10)

2.2.2.3
pa~jca#hOtAraqM mana#sA&nuqd3rutyA# havaqnIyE# juhuyAt | cAqtuqrmAqsyAnyEqva sRuqShTvA&&raB4yaq pra ta#nutE | g3rahO# Ba4vati | 
cAqtuqrmAqsyAnA(gm)# sRuqShTAnAqM dh4Rutyai$ | sO#&kAmayata paSubaq3ndha4(gm) sRu#jEqyEti# | sa Eqta(gm) ShaD3DhO#4tAra-mapaSyat | taM mana#sA&nuqd3rutyA# havaqnIyE#&juhOt | tatOq vai sa pa#Subaq3ndha4ma#sRujata | sO$&smAth2 sRuqShTO &pA$krAmat | 
taM g3rahE#NAg3RuhNAt | 10 (10)

2.2.2.4
tad3g3raha#sya g3rahaqtvam | paqSuqbaq3ndhE4na# yaqkShyamA#NaH | ShaD3DhO#4tAraqM mana#sA &nuqd3rutyA# havaqnIyE# juhuyAt | paqSuqbaq3ndha4mEqva sRuqShTvA&&raB4yaq pra ta#nutE | g3rahO# Ba4vati | paqSuqbaq3ndha4sya# sRuqShTasyaq dh4Rutyai$ | sO#&kAmayata sauqmya-ma#d3dh4vaqra(gm) sRu#jEqyEti# | sa Eqta(gm) saqptahO#tAra-mapaSyat | taM mana#sA&nuqd3rutyA# havaqnIyE# &juhOt | tatOq vai sa sauqmya-ma#d3dh4vaqra-ma#sRujata | 11 (10)

2.2.2.5
sO$&smAth2 sRuqShTO&pA$krAmat | taM g3rahE#NAg3RuhNAt | tad3g3raha#sya g3rahaqtvam | dIq3kShiqShyamA#NaH | saqptahO#tAraqM mana#sA&nuqd3rutyA# havaqnIyE# juhuyAt | sauqmyamEqvAd3dh4vaqra(gm) sRuqShTvA&&raB4yaq pra ta#nutE | g3rahO# Ba4vati | sauqmyasyA$-d3dh4vaqrasya# sRuqShTasyaq dh4Rutyai$ | dEq3vEB4yOq vai yaqj~jO na prABa#4vat | tamE#tAvaqcCa2H sama#Ba4rann | 12 (10)

2.2.2.6
yath2 sa#MBAq4rAH | tatOq vai tEB4yO# yaqj~jaH prABa#4vat | yath2 sa#MBAq4rA Ba4va#nti | yaqj~jasyaq praBU$4tyai | Aqtiqtth2yamAqsAd3yaq vyAca#ShTE | yaqj~jaqmuqKa2M ~MvA A#tiqth2yam | muqKaq2ta Eqva yaqj~ja(gm) saqMB4Rutyaq pra ta#nutE | aya#j~jOq vA EqShaH | yO#&paqtnIka#H | na praqjAH pra jA#yErann ( ) | patnIqrvyAca#ShTE | yaqj~jamEqvAka#H | praqjAnA$M praqjana#nAya | uqpaqsath2suq vyAca#ShTE | Eqtad3vai patnI#nA-mAqyata#nam | sva EqvainA# AqyataqnE&va# kalpayati | 13 (16)
(taqnuqtaq - AqlaBa#4mAnO - &g3RuhNA - da3sRuja - tABa4ra - ~jjAyEraqnth2 ShaTca#) (A2)

2.2.3 anuvAkaM 3 - catur.hOtRupa~jcahOtRumantrag3rahaBA4ga3yOH puruShArtha2 prayOga3H 
2.2.3.1
praqjApa#ti-rakAmayataq pra jA#yEqyEti# | sa tapO#&tapyata | sa triqvRutaq(gg)q stOma#-masRujata | taM pa#~jcadaq3SastOmO# mad3dh4yaqta uda#3tRuNat | 
tau pU$rvapaqkShaScA#parapaqkShaScA#Ba4vatAm | pUqrvaqpaqkShaM dEq3vA anvasRu#jyanta | aqpaqraqpaqkSha-manvasu#rAH | tatO# dEq3vA aBa#4vann | parA&su#rAH | yaM kAqmayE#taq vasI#yAnth2 syAqdi3ti# | 14 (10)

2.2.3.2
taM pU$rvapaqkShE yA#jayEt | vasI#yAnEqva Ba#4vati | yaM kAqmayE#taq pApI#yAnth2-syAqdi3ti# | tama#parapaqkShE yA#jayEt | pApI#yAnEqva Ba#4vati | 
tasmA$t pUrvapaqkShO# &parapaqkShAt-ka#ruqNya#taraH | praqjApa#tiqrvai da3Sa#hOtA | catu#r.hOtAq pa~jca#hOtA | ShaD3DhO#4tA saqptahO#tA | Ruqtava#H sam~Mvath2saqraH | 15 (10)

2.2.3.3
praqjAH paqSava# iqmE lOqkAH | ya EqvaM praqjApa#tiM baq3hOrBU4yA(gm)#saqM ~MvEda#3 | baq3hOrEqva BU4yA$n Ba4vati | 
praqjApa#tir-dE3vAsuqrAna#sRujata | sa ind3raqmapiq nAsRu#jata | taM dEq3vA a#b3ruvann | ind3ra#M nO janaqyEti# | sO$&b3ravIt | yathAq2 &haM 
~MyuqShmA(gg) stapaqsA &sRu#kShi | Eqvamind3ra#M janayad3dh4vaqmiti# | 16 (10)

2.2.3.4
tE tapO#&tapyanta | ta Aqtmannind3ra#-mapaSyann | tama#b3ruvann | jAyaqsvEti# | sO$&b3ravIt | kiM BA#4gaq3dhE4ya#-maqBi4ja#niShyaq iti# | 
RuqtUnth2 sa#m~Mvath2saqram | praqjAH paqSUn | iqmAn ~MlOqkAnitya#b3ruvann | taM ~Mvai mA&&hu#tyAq praja#nayaqtEtya#b3ravIt | 17 (10)

2.2.3.5
taM catu#r.hOtrAq prAja#nayann | yaH kAqmayE#ta vIqrO maq A jA#yEqtEti# | sa catu#r.hOtAraM juhuyAt | praqjApa#tiqrvai catu#r.hOtA | 
praqjApa#tirEqva BUq4tvA prajA#yatE | jaqjanaqdi3nd3ra#-mind3riqyAyaq svAhEtiq g3rahE#Na juhOti | A&sya# vIqrO jA#yatE | vIqra(gm) hi dEq3vA 
EqtayA &&hu#tyAq prAja#nayann | Aqdiq3tyAScA~ggi#3rasaSca suvaqrgE3 lOqkE$ &spardha4nta | vaqyaM pUrvE# suvaqrga3M ~MlOqkami#yAma 
vaqyaM pUrvaq iti# | 18 (10)

2.2.3.6
ta A#diq3tyA EqtaM pa~jca#hOtAra-mapaSyann | taM puqrA prA#taranuvAqkAdAg3nI$d3dh4rE &juhavuH | tatOq vai tE pUrvE# suvaqrga3M 
~MlOqkamA#yann | yaH su#vaqrga3kA#maqH syAt | sa pa~jca#hOtAraM puqrA prA#taranuvAqkAdAg3nI$d3dh4rE juhuyAt | saqm~Mvaqth2saqrO vai 
pa~jca#hOtA | saqm~Mvaqth2saqraH su#vaqrgO3 lOqkaH | saqm~Mvaqth2saqra EqvartuShu# pratiqShThA2ya# | suqvaqrga3M ~MlOqkamE#ti | 
tE$b3ruvaqn-na~ggi#3rasa Adiq3tyAn | 19 (10)

2.2.3.7
kva# stha2 | kva# vaH saqd3B4yO haqvyaM ~Mva#kShyAmaq iti# | Ca2ndaq3H svitya#b3ruvann | gAq3yaqtriqyAM triqShTuBiq4-jaga#3tyAqmiti# | tasmAqcCa2nda#3H 
su saqd3B4ya A#diq3tyEB4ya#H | Aq~ggIq3raqsIH praqjA haqvyaM ~Mva#hanti | vaha#ntyasmai praqjA baq3lim | ainaqmapra#tiK2yAtaM ga3cCa2ti | ya EqvaM ~MvEda#3 | d3vAda#3Saq mAsAqH pa~jcaqrtava#H ( ) | traya# iqmE lOqkAH | aqsAvA#diq3tya E#kaviq(gm)qSaH | Eqtasmiqn. vA EqSha SriqtaH | Eqtasmiqn-prati#ShThi2taH | 
ya EqvamEqta(gg) SriqtaM prati#ShThi2taqM ~MvEda#3 | pratyEqva ti#ShTha2ti | 20 (16)
(syAqdi3ti# - sam~Mvath2saqrO - ja#nayad3dh4vaqmitI - tya#b3ravIqt - pUrvaq ityA# - diq3tyAn - RuqtavaqH ShaTca#) (A3)

2.2.4 anuvAkaM 4 - jaga3th2 sRuShTikatha2namuKE2na hOtRumantrapraSaMsA 
2.2.4.1
praqjApa#ti-rakAmayataq prajA#yEqyEti# | sa EqtaM da3Sa#hOtAra-mapaSyat | tEna# da3SaqdhA4 &&tmAna#M ~Mviqdh4Aya# | da3Sa#hOtrA &tapyata | 
tasyaq cittiqH srugA3sI$t | ciqttamAjya$m | tasyaiqtA#vatyEqva vAgA3sI$t | EqtAvAn#. yaj~jakraqtuH | sa catu#r.hOtAra-masRujata | 
sO#&nanda3t | 21 (10)

2.2.4.2
asRu#kShiq vA iqmamiti# | tasyaq sOmO# haqvirAsI$t | sa catu#r.hOtrA &tapyata | sO#&tAmyat | sa BU4ritiq vyAha#rat | sa BU4mi#masRujata | 
aqg3niqhOqtraM da#3r.SapUrNamAqsau yajU(gm)#Shi | sa d3viqtIya#matapyata | sO#&tAmyat | sa Bu4vaq itiq vyAha#rat | 22 (10)

2.2.4.3
sO$&ntari#kSha-masRujata | cAqtuqrmAqsyAniq sAmA#ni | sa tRuqtIya#matapyata | sO#&tAmyat | sa suvaqritiq vyAha#rat | sa di3va#masRujata | 
aqg3niqShTOqma-muqkth2ya#-matirAqtramRuca#H | EqtA vai vyAhRu#taya iqmE lOqkAH | iqmAn Ka2luq vai lOqkAnanu# praqjAH paqSavaqH Ca2ndA3(gm)#siq prAjA#yanta | ya EqvamEqtAH praqjApa#tEH prathaq2mA vyAhRu#tIqH prajA#tAq vEda#3 | 23 (10)

2.2.4.4
pra praqjayA# paqSuBi#4r-mithuq2nair-jA#yatE | sa pa~jca#hOtAra-masRujata | sa haqvirnA-vi#nda3ta | tasmaiq sOma#-staqnuvaqM prAya#cCa2t | 
Eqtat tE# haqviriti# | sa pa~jca#hOtrA &tapyata | sO#&tAmyat | sa praqtya~g~ga#bA3dha4ta | sO&su#rA-nasRujata | tadaq3syA pri#yamAsIt | 24 (10)

2.2.4.5
tad3-duq3rvarNaq(gm)q hira#NyamaBa4vat | tad3-duq3rvarNa#syaq hira#Nyasyaq janma# | sa d3viqtIya#matapyata | sO#&tAmyat | sa prA~ga#bA3dha4ta | 
sa dEq3vAna#sRujata | tada#3sya priqyama#sIt | tath2 suqvarNaq(gm)q hira#NyamaBa4vat | tath2 suqvarNa#syaq hira#Nyasyaq janma# | ya Eqva(gm) 
suqvarNa#syaq hira#Nyasyaq janmaq vEda#3 | 25 (10)

2.2.4.6
suqvarNa# AqtmanA# Ba4vati | duq3rvarNO$&syaq B4rAtRu#vyaH | tasmA$th2 suqvarNaq(gm)q hira#NyaM BAq4rya$m | suqvarNa# Eqva Ba#4vati | aina#M priqyaM ga#3cCa2tiq nApri#yam | sa saqptahO#tAra-masRujata | sa saqptahO$traiqva su#vaqrga3M ~MlOqkamai$t | triqNaqvEnaq stOmE#naiqB4yO 
lOqkEB4yO&su#rAqn prANu#da3ta | traqyaqstriq(gm)qSEnaq pratya#tiShTha2t | Eqkaqviq(gm)qSEnaq ruca#madha4tta | 26 (10)

2.2.4.7
saqptaqdaq3SEnaq prAjA#yata | ya EqvaM ~Mviqd3vAnth2 sOmE#naq yaja#tE | saqptahO$traiqva su#vaqrga3M ~MlOqkamE#ti | triqNaqvEnaq stOmE#naiqB4yO lOqkEB4yOq B4rAtRu#vyAqn-praNu#da3tE | traqyaqstriq(gm)qSEnaq prati# tiShTha2ti | Eqkaqviq(gm)qSEnaq ruca#M dha4ttE | saqptaqdaq3SEnaq prajA#yatE | tasmA$th2-saptadaq3SaH stOmOq na niqrq.hRutya#H | praqjApa#tiq rvai sa#ptadaq3SaH | praqjApa#timEqva ma#d3dh4yaqtO dha#4ttEq prajA$tyai ( ) | 27 (10)
(aqnaqndaq3d - Bu4vaq itiq vyAha#raqd3 - vEdA#3 - sIqd3 - vEdA#3 - dha4ttaq - prajA$tyai) (A4)

2.2.5 anuvAkaM 5 - da3kShiNApratig3rahamantravyAK2yAnam 
2.2.5.1
dEq3vA vai varu#NamayAjayann | sa yasyai# yasyai dEq3vatA#yaiq da3kShi#NAqmana#yat | tAma#vlInAt | tE$&b3ruvann | vyAqvRutyaq prati# g3RuhNAma | 
tathA#2 nOq da3kShi#NAq na vlE$ShyaqtIti# | tE vyAqvRutyaq pratya#g3RuhNann | tatOq vai tAM  da3kShi#NAq nAvlI#nAt | ya EqvaM ~Mviqd3vAn vyAqvRutyaq da3kShi#NAM pratig3RuqhNAti# | nainaqM da3kShi#NA vlInAti | 28 (10)

2.2.5.2
rAjA$ tvAq varu#NO nayatu dE3vi da3kShiNEq&g3nayEq hira#NyaqmityA#ha | Aqg3nEqyaM ~Mvai hira#Nyam | svayaiqvaina#d3-dEq3vata#yAq 
prati# g3RuhNAti | sOmA#yaq vAsaq ityA#ha | sauqmyaM ~Mvai vAsa#H | svayaiqvaina#d3-dEq3vata#yAq prati# g3RuhNAti | ruqd3rAyaq gA3mityA#ha | 
rauqd3rI vai gau3H | svayaiqvainA$M dEq3vata#yAq prati# g3RuhNAti | varu#NAqyASvaqmityA#ha | 29 (10)

2.2.5.3
vAqruqNO vA aSva#H | svayaiqvaina#M dEq3vata#yAq prati# g3RuhNAti | prAqjApa#tayEq puru#ShaqmityA#ha | prAqjAqpaqtyO vai puru#ShaH | 
svayaiqvaina#M dEq3vata#yAq prati# g3RuhNAti | mana#vEq talpaqmityA#ha | mAqnaqvO vai talpa#H | svayaiqvaina#M dEq3vata#yAq prati# g3RuhNAti | 
uqttAqnAyA$~ggI3raqsAyAnaq ityA#ha | iqyaM ~MvA u#ttAqna A$~ggI3raqsaH | 30 (10)

2.2.5.4
aqnayaiqvainaqt-prati# g3RuhNAti | vaiqSvAqnaqryArcA rathaq2M prati# g3RuhNAti | vaiqSvAqnaqrO vai dEq3vata#yAq ratha#2H | svayaiqvaina#M 
dEq3vata#yAq prati# g3RuhNAti | tEnA#mRutaqtvama#SyAq-mityA#ha | aqmRuta#mEqvAtman-dha#4ttE | vayO# dAq3tra ityA#ha | vaya# Eqvaina#M kRuqtvA | suqvaqrga3M ~MlOqkaM ga#3mayati | mayOq mahya#mastu pratig3rahIqtra ityA#ha | 31 (10)

2.2.5.5
yad3vai Siqvam | tanmaya#H | Aqtmana# EqvaiShA parI$ttiH | ka iqda3M kasmA# adAq3di3tyA#ha | praqjApa#tiqrvai kaH | sa praqjApa#tayE da3dA3ti | kAmaqH kAmAqyEtyA#ha | kAmE#naq hi da3dA#3ti | kAmE#na pratig3RuqhNAti# | kAmO# dAq3tA kAma#H prati g3rahIqtEtyA#ha | 32 (10)

2.2.5.6
kAmOq hi dAq3tA | kAma#H prati g3rahIqtA | kAma(gm)# samuqd3ra-mAviqSEtyA#ha | saqmuqd3ra i#vaq hi kAma#H | nEvaq hi kAmaqsyAntO&sti# | na sa#muqd3rasya# | kAmE#na tvAq prati# g3RuhNAqmItyA#ha | yEnaq kAmE#na prati g3RuqhNAti# | sa Eqvaina#maqmuShmi#n ~MlOqkE kAmaq Aga#3cCa2ti | kAmaiqtatta# EqShA tE# kAmaq da3kShiqNEtyA#ha ( ) | kAma# Eqva tad3-yaja#mAnOq&muShmi#n ~MlOqkE da3kShi#NAmicCa2ti | na pra#tig3rahIqtari# | ya EqvaM ~Mviqd3vAn-da3kShi#NAM pratig3RuqhNAti# | aqnRuqNAmEqvainAqM prati# g3RuhNAti | 33 (14)
(vlIqnAqtya - SvaqmityA#hA - ~ggi3raqsaH - pra#tig3rahIqtra ityA#ha - pratig3rahIqtEtyA#haq - da3kShiqNEtyA#ha caqtvAri# ca) (A5)

2.2.6 anuvAkaM 6 - d3vAda3SAhada3SamE&hani hOtRumantrAH 
2.2.6.1
antOq vA EqSha yaqj~jasya# | yad3-da#3Saqmamaha#H | daq3SaqmE$&han$th2-sarparAqj~jiyA# Ruqg3Bi4H stu#vanti | yaqj~jasyaiqvAnta#M gaq3tvA | aqnnAd3yaqmava#rundha4tE | tiqsRuBi#4H stuvanti | traya# iqmE lOqkAH | EqB4ya Eqva lOqkEB4yOq&nnAd3yaqmava#rundha4tE | pRuSni#vatIr-Ba4vanti | 
annaqM ~Mvai pRuSni# | 34 (10)

2.2.6.2
anna#mEqvAva#-rundha4tE | mana#sAq prastau#ti | manaqsOd3^gA#3yati | mana#sAq prati# harati | mana# ivaq hi praqjApa#tiH | praqjApa#tEqrAptyai$ | 
dEq3vA vai saqrpAH | tEShA#miqya(gm) rAj~jI$ | yath2-sa#rparAqj~jiyA# Ruqg3Bi4H stuqvanti# | aqsyAmEqva prati# tiShTha2nti | 35 (10)

2.2.6.3
catu#r.hOtRUqnq. hOtAq vyAca#ShTE | stuqtamanu#Sa(gm)satiq SAntyai$ | antOq vA EqSha yaqj~jasya# | yad3-da#3Saqmamaha#H | Eqtat Ka2luq 
vai dEq3vAnA$M paraqmaM gu3hyaqM b3rahma# | yaccatu#r.hOtAraH | daq3SaqmE&haq(gg)q-Scatu#r.hOtRUqn vyAca#ShTE | yaqj~jasyaiqvAnta#M gaq3tvA | paqraqmaM dEq3vAnAqM gu3hyaqM b3rahmAva#rundhE4 | tadEq3va pra#kAqSaM ga#3mayati | 36 (10)

2.2.6.4
tadE#3naM prakAqSaM gaq3tam | praqkAqSaM praqjAnA$M ga3mayati | vAca#M ~MyacCa2ti | yaqj~jasyaq dh4Rutyai$ | yaqjaqmAqnaqdEq3vaqtya#M ~MvA aha#H | B4rAqtRuqvyaqdEq3vaqtyA# rAtri#H | ahnAq rAtri#M dh4yAyEt | B4rAtRu#vyasyaiqva tallOqkaM ~MvRu#~gktE | yad3di3vAq vAca#M ~MvisRuqjEt | 
ahaqrB4rAtRu#vyAqyOcCi2(gm)#ShEt ( ) | yannakta#M ~MvisRuqjEt | rAtriqM B4rAtRu#vyAqyOcCi2(gm)#ShEt | aqdhiq4vRuqkShaqsUqryE vAcaqM ~MvisRu#jati | EqtAva#ntamEqvAsmai# lOqkamucCi2(gm)#Shati | yAva#dA3diq3tyO$&staqmEti# | 37 (15)
(pRuSni# - tiShTha2nti - ga3mayati - Si(gm)ShEqt pa~jca# ca) (A6)

2.2.7 anuvAkaM 7 - saptahOtRumantrasAd3dh4yayaj~japraSaMsA 
2.2.7.1
praqjApa#tiH praqjA a#sRujata | tAH sRuqShTAH sama#SliShyann | tA rUqpENAnuq prAvi#Sat | tasmA#dA3huH | rUqpaM ~Mvai praqjApa#tiqriti# | 
tA nAmnA&nuq prAvi#Sat | tasmA#dA3huH | nAmaq vai praqjApa#tiqriti# | tasmAqda3pyA# &miqtrau saqMga3tya# | nAmnAq cEd3dh4vayE#tE | 38 (10)

2.2.7.2
miqtramEqva Ba#4vataH | praqjApa#tir dE3vAsuqrAna#sRujata | sa ind3raqmapiq nAsRu#jata | taM dEq3vA a#b3ruvann | ind3ra#M nO janaqyEti# | 
sa Aqtma-nnind3ra#-mapaSyat | tama#sRujata | taM triqShTug3-vIqrya#M BUq4tvA&nuq prAvi#Sat | tasyaq vajra#H pa~jcadaq3SO hastaq Apa#d3yata | 
tEnOqda3yyAsu#rAnaqB4ya# Ba4vat | 39 (10)

2.2.7.3
ya EqvaM ~MvEda#3 | aqBi4 B4rAtRu#vyAn Ba4vati | tE dEq3vA asu#rair-viqjitya# | suqvaqrga3M ~MlOqkamA#yann | tE#&muShmi#n ~MlOqkE vya#kShud3dh4yann | 
tE$&b3ruvann | aqmuta#H pradA3naqM ~MvA upa#jijIviqmEti# | tE saqptahO#tAraM ~Myaqj~jaM ~MviqdhA4yAqyAsya$m | Aq~ggIq3raqsaM prAhi#Nvann | EqtEnAqmutra# kalpaqyEti# | 40 (10)

2.2.7.4
tasyaq vA iqyaM klRupti#H | yadiq3da3M kiM ca# | ya EqvaM ~MvEda#3 | kalpa#tE&smai | sa vA aqyaM ma#nuqShyE#Shu yaqj~jaH saqptahO#tA | aqmutra# saqd3B4yO dEq3vEB4yO# haqvyaM ~Mva#hati | ya EqvaM ~MvEda#3 | upai#naM ~Myaqj~jO na#mati | sO#&manyata | aqBi4 vA iqmE$&smA-llOqkAdaq3muM ~MlOqkaM ka#miShyantaq iti# ( ) | sa vAca#spatEq hRudi3tiq vyAha#rat | tasmA$t puqtrO hRuda#3yam | tasmA#daq3smA-llOqkAdaq3muM ~MlOqkaM nABi4kA#mayantE | 
puqtrO hi hRuda#3yam | 41 (14)
(hvayE#ta - aBa4vat - kalpaqyE- tIti# caqtvAri# ca) (A7) 

2.2.8 anuvAkaM 8 - hOtRumantrANAM sOmayAgA3~gga3tvam 
2.2.8.1
dEq3vA vai catu#r.hOtRuBi4r-yaqj~jama#tanvata | tE vi pAqpmanAq B4rAtRu#vyEqNAja#yanta | aqBi4 su#vaqrga3M ~MlOqkama#jayann | ya EqvaM ~Mviqd3vA(gg)-Scatu#r.hOtRuBi4ryaqj~jaM ta#nuqtE | vi pAqpmanAq B4rAtRu#vyENa jayatE | aqBi4 su#vaqrga3M ~MlOqkaM ja#yati | ShaD3^DhO$4trA 
prAyaqNIyaqmAsA#da3yati | aqmuShmaiq vai lOqkAyaq ShaD3^DhO#4tA | G4nantiq Ka2luq vA Eqtath2 sOma$m | yada#3Bi4ShuqNvanti# | 42 (10)

2.2.8.2
Ruqjuqdhai4vaina#maqmuM ~MlOqkaM ga#3mayati | catu#r.hOtrA &&tiqtth2yam | yaSOq vai catu#r.hOtA | yaSa# EqvAtman-dha#4ttE | pa~jca#hOtrA paqSumupa# 
sAda3yati | suqvaqrg3yO# vai pa~jca#hOtA | yaja#mAnaH paqSuH | yaja#mAnamEqva su#vaqrga3M ~MlOqkaM ga#3mayati | g3rahA$n-g3RuhIqtvA saqptahO#tAraM 
juhOti | iqnd3riqyaM ~Mvai saqptahO#tA | 43 (10)

2.2.8.3
iqnd3riqyamEqvAtman-dha#4ttE | yO vai catu#r.hOtRU-nanusavaqnaM taqrpaya#ti | tRupya#ti praqjayA# paqSuBi#4H | upai#na(gm) sOmapIqthO2 na#mati | baq3hiqShpavaqmAqnE da3Sa#hOtAraqM ~MvyAca#kShIta | mAd3dh4ya#ndi3nEq pava#mAnEq catu#r.hOtAram | ArBa#4vEq pava#mAnEq pa~jca#hOtAram | piqtRuqyaqj~jE ShaD3^DhO#4tAram | yaqj~jAqyaqj~jiya#sya stOqtrE saqptahO#tAram | aqnuqsaqvaqnamEqvainA(gg)# starpayati | 44 (10)

2.2.8.4
tRupya#ti praqjayA# paqSuBi#4H | upai#na(gm) sOmapIqthO2 na#mati | dEq3vA vai catu#r.hOtRuBi4H saqtramA#sata | Rud3dhi#4parimitaqM ~MyaSa#skAmAH | 
tE$&b3ruvann | yanna#H prathaq2maM ~MyaSa# RuqcCA2t | sarvE#ShAM naqstath2-saqhAsaqdi3ti# | sOmaqScatu#r.hOtrA | aqg3niH pa~jca#hOtrA | 
dhAq4tA ShaD3^DhO$4trA | 45 (10)

2.2.8.5
ind3ra#H saqptahO$trA | praqjApa#tiqr-da3Sa#hOtrA | tEShAq(gm)q sOmaq(gm)q rAjA#naqM ~MyaSa# ArcCa2t | tannya#kAmayata | tEnApA$krAmat | tEna# praqlAya#macarat | taM dEq3vAH praiqShaiH praiSha#maicCa2nn | tat-praiqShANA$M praiShaqtvam | niqvid3^Biq4rnya#vEda3yann | tanniqvidA$3M niviqttvam | 46 (10)

2.2.8.6
AqprIBi#4rApnuvann | tadAq3prINA#mApriqtvam | tama#G4nann | tasyaq yaSOq vya#g3RuhNata | tE g3rahA# aBa4vann | tad3g3rahA#NAM g3rahaqtvam | 
yasyaiqvaM ~Mviqdu3ShOq g3rahA# g3RuqhyantE$ | tasyaq tvE#va g3Ru#hIqtAH | tE$&b3ruvann | yO vai naqH SrEShThO2&BU$4t | 47 (10)

2.2.8.7
tama#vadhi4Shma | puna#riqma(gm) su#vAmahAq iti# | taM Ca2ndO#3Bi4-rasuvanta | tacCa2nda#3sAM Ca2ndaq3stvam | sAmnAq samAna#yann | tath2 sAmna#H sAmaqtvam | 
uqkthai2-ruda#3sthA2payann | taduq3kthA2nA#-mukthaq2tvam | ya EqvaM ~MvEda#3 | pratyEqva ti#ShTha2ti | 48 (10)

2.2.8.8
sarvaqmAyu#rEti | sOmOq vai yaSa#H | ya EqvaM ~Mviqd3vAnth2-sOma#mAqga3cCa#2ti | yaSa# Eqvaina#mRucCa2ti | tasmA#dA3huH | yaScaiqvaM ~MvEdaq3 
yaScaq na | tAvuqBau4 sOmaq-mAga#3cCa2taH | sOmOq hi yaSa#H | taM tvA&va yaSa# RucCaq2tItyA#huH | yaH sOmEq sOmaqM prAhEti# ( ) | tasmAqth2-sOmEq sOmaqH prOcya#H | yaSa# Eqvaina#mRucCa2ti | 49 (12)
(aqBiq4ShuqNvanti# - saqptahO#tA - tarpatatiq - ShaD3DhO$4trA - niviqttva - maBU$4t - tiShTha2tiq - prAhEtiq d3vE ca#) (A8)

2.2.9 anuvAkaM 9 - hOtRumantrOtpattikatha2naprasa~ggE3na jaga3th2 sRuShTiH 
2.2.9.1
iqda3M ~MvA ag3rEq naiva kiMcaqnAsI$t | na d3yaurA#sIt | na pRu#thiq2vI | nAntari#kSham | tada3sa#dEq3va sanmanO# &kurutaq syAmiti# | tada#3tapyata | 
tasmA$t-tEpAqnAd3dhUq4mO#&jAyata | tad3-BU4yO#&tapyata | tasmA$t-tEpAqnAdaq3g3ni-ra#jAyata | tad3-BU4yO#&tapyata | 50 (10)

2.2.9.2
tasmA$t-tEpAqnAjjyOti#-rajAyata | tad3-BU4yO#&tapyata | tasmA$t-tEpAqnAdaq3rci-ra#jAyata | tad3-BU4yO#&tapyata | 
tasmA$t-tEpAqnAnmarI#cayO&jAyanta | tad3-BU4yO#&tapyata | tasmA$t-tEpAqnAdu#3dAq3rA a#jAyanta | tad3-BU4yO#&tapyata | tadaq3B4rami#vaq sama#hanyata | 
tad3-vaqstima#Bi4nat | 51 (10)

2.2.9.3
sa sa#muqd3rO#&Ba4vat | tasmA$th2-samuqd3rasyaq na pi#ba3nti | praqjana#namivaq hi manya#ntE | tasmA$t paqSOr-jAya#mAnAqdA3pa#H puqrastA$d3-yanti | 
tad3-da3Sa#hOqtA&nva#sRujyata | praqjApa#tiqrvai da3Sa# hOtA | ya EqvaM tapa#sO vIqrya#M ~Mviqd3vA(gg)stapya#tE | Ba4va#tyEqva | tad3vA iqda3mApa#H 
saliqla-mA#sIt | sO#&rOdI3t-praqjApa#tiH | 52 (10)

2.2.9.4
sa kasmA# aj~ji | yad3-yaqsyA apra#tiShThA2yAq iti# | yadaq3P2sva#-vApa#d3yata | sA pRu#thiq2vya#Ba4vat | yad3vyamRu#ShTa | tadaq3ntari#kSha-maBa4vat | 
yadUq3rd3dh4va-muqda3mRu#ShTa | sA d3yaura#Ba4vat | yada3rO#dI3t | tadaq3nayO# rOdaq3stvam | 53 (10)

2.2.9.5
ya EqvaM ~MvEda#3 | nAsya# g3RuqhE ru#da3nti | Eqtad3vA EqShAM ~MlOqkAnAqM janma# | ya EqvamEqShAM ~MlOqkAnAqM janmaq vEda#3 | 
naiShu lOqkE-ShvArtiqmArcCa#2ti | sa iqmAM pra#tiqShThA2-ma#vinda3ta | sa iqmAM pra#tiqShThA2M ~MviqttvA &kA#mayataq prajA#yEqyEti# | sa tapO#&tapyata | sO$&ntarvA#naBa4vat | sa jaqGa3nAqda3su#rA-nasRujata | 54 (10)

2.2.9.6
tEB4yO# mRuqnmayEq pAtrE&nna#madu3hat | yA&syaq sA taqnUrAsI$t | tAmapA#hata | sA tami#srA&Ba4vat | sO#&kAmayataq prajA#yEqyEti# | 
sa tapO#&tapyata | sO$&ntarvA#-naBa4vat | sa praqjana#nAdEq3va praqjA a#sRujata | tasmA#diq3mA BU4yi#ShThA2H | praqjana#nAqd3dh4yE#nAq asRu#jata | 55 (10)

2.2.9.7
tAB4yO# dA3ruqmayEq pAtrEq payO#&du3hata | yA&syaq sA taqnUrAsI$t | tAmapA#hata | sA jOth2snA# &Ba4vat | sO#&kAmayataq prajA#yEqyEti# | 
satapO#&tapyata | sO$&ntarvA#-naBa4vat | sa u#papaqkShAB4yA#-mEqvartUna#sRujata | tEB4yO# rajaqtE pAtrE# G3Ruqtama#du3hat | 
yA&syaq sA taqnUrAsI$t | 56 (10)

2.2.9.8
tAmapA#hata | sO#&hOrAqtrayO$H saqndhi4-ra#Ba4vat | sO#&kAmayataq prajA#yEqyEti# | sa tapO#&tapyata | sO$&ntarvA#-naBa4vat | 
sa muKA$2d3-dEq3vA-na#sRujata | tEB4yOq hari#tEq pAtrEq sOma#madu3hat | yA&syaq sA taqnUrAsI$t | tAmapA#hata | tada3ha#raBa4vat | 57 (10)

2.2.9.9
EqtE vai praqjApa#tEqrdO3hA$H | ya EqvaM ~MvEda#3 | duq3ha Eqva praqjAH | di3vAq vai nO#&BUq4di3ti# | tad3-dEq3vAnA$M dE3vaqtvam | ya EqvaM dEq3vAnA$M dE3vaqtvaM ~MvEda#3 | dEq3vavA#nEqva Ba#4vati | Eqtad3vA a#hOrAqtrANAqM janma# | ya Eqvama#hOrAqtrANAqM janmaq vEda#3 | 
nAhO#rAqtrEShvArtiqmArcCa#2ti | 58 (10)

2.2.9.10
asaqtO&dhiq4 manO#&sRujyata | mana#H praqjApa#ti-masRujata | praqjApa#tiH praqjA a#sRujata | tad3vA iqda3M mana#syEqva pa#raqmaM prati#ShThi2tam | yadiq3da3M ki~jca# | tadEq3tacC2vO#vasyaq saMnAmaq b3rahma# | vyuqcCa2ntI$ vyucCa2ntyasmaiq vasya#sI vasyasIq vyu#cCa2ti | prajA#yatE praqjayA# paqSuBi#4H | 
pra pa#ramEqShThi2nOq mAtrA#-mApnOti | ya EqvaM ~MvEda#3 ( ) | 59 (10)
(aqg3nira#jAyataq tad3^BU4yO#&tapyatA - Bi4nada3 - rOdI3t praqjApa#tI - rOdaq3stva - ma#sRujaq  - tAsRu#jata - G3Ruqtama#du3haqd3yA&syaq 
sA taqnUrAsIq - da3ha#raBa4vad3 - RucCa2tiq - vEda#3) (A9)

<lang=eng>Korvai Explaining SruShti:<lang=eng>
(iqda3M dhUqmO$ &g3nir jyOti# raqrcir marI#caya udAq3rA stadaq3B4ra(gm) / 
sa jaqGa3nAqth2  sA tami#srAq  sa praqjana#nAqth2 sA jOth2snAq sa u#papaqkShAB4yAq(gm)q  sO# &hOrAqtrayO$H saqndhi4H  samuKAq2t  tada3ha#r dEq3vavA$n / mRuqnmayE#  dA3ruqmayE#  rajaqtE  hari#tEq tEB4yaqstAB4yOq d3vE tEB4yO&nnaqM  payO#  G3Ruqta(gm) sOma$m) 

2.2.10 anuvAkaM 10 - dE3vasRuShTimad3dh4yE&vasthi2tasyEnd3rasya dE3vatAdhi4patitvam 
2.2.10.1
praqjApa#tiq-rind3ra#masRuja-tAnujAvaqraM dEq3vAnA$m | taM prAhi#NOt | parE#hi | EqtEShA$M dEq3vAnAq-madhi#4patirEqdhI4ti# | taM dEq3vA a#b3ruvann | kastvamasi# | vaqyaM ~Mvai tvacC2rEyA(gm)#saH smaq iti# | sO$&b3ravIt | kastvamasi# vaqyaM ~Mvai tvacC2rEyA(gm)#saH smaq iti# mA dEq3vA 
a#vOcaqnniti# | athaq2 vA iqda3M tar.hi# praqjApa#tauq hara# AsIt | 60 (10)

2.2.10.2
yadaq3sminnA#diq3tyE | tadE#3namab3ravIt | EqtanmEq praya#cCa2 | athAq2hamEqtEShA$M dEq3vAnAq-madhi#4patir-Ba4viShyAqmIti# | kO#ha(gg)-syAqmitya#b3ravIt | 
Eqtat praqdA3yEti# | Eqtath2-syAq itya#b3ravIt | yadEq3tad3b3ravIqShIti# | kO haq vai nAma# praqjApa#tiH | ya EqvaM ~MvEda#3 | 61 (10)

2.2.10.3
viqdu3rE#naqM nAmnA$ | tada#3smai ruqkmaM kRuqtvA pratya#mu~jcat | tatOq vA ind3rO# dEq3vAnAq-madhi#4pati-raBa4vat | ya EqvaM ~MvEda#3 | 
adhi#4patirEqva sa#mAqnAnA$M Ba4vati | sO#&manyata | kiM kiqM ~MvA a#karaqmiti# | sa caqnd3raM maq AhaqrEtiq  prAla#pat | 
taccaqnd3rama#sa-Scand3ramaqstvam | ya EqvaM ~MvEda#3 | 62 (10)

2.2.10.4
caqnd3ravA#nEqva Ba#4vati | taM dEq3vA a#b3ruvann | suqvIryO# &maryAq yathA#2 gO3pAqyataq iti# | tath2 sUrya#sya sUryaqtvam | ya EqvaM ~MvEda#3 | 
naina#M da3B4nOti | kaScaq nAsmiqnvA iqda3mi#nd3riqyaM pratya#sthAq2di3ti# | tadi3nd3ra#-syEnd3raqtvam | ya EqvaM ~MvEda#3 | iqnd3riqyAqvyE#va Ba#4vati | 63 (10)

2.2.10.5
aqyaM ~MvA iqda3M pa#raqmO#&BUq4di3ti# | tat-pa#ramEqShThi2na#H paramEShThiq2tvam | ya EqvaM ~MvEda#3 | paqraqmAmEqva kAShThA$2M ga3cCa2ti | 
taM dEq3vAH sa#maqntaM parya#viSann | vasa#vaH puqrastA$t | ruqd3rA da#3kShiNaqtaH | Aqdiq3tyAH paqScAt | viSvE# dEq3vA u#ttaraqtaH | a~ggi#3rasaH praqtya~jca$m | 64 (10)

2.2.10.6
sAqd3dh4yAH parA$~jcam | ya EqvaM ~MvEda#3 | upai#na(gm) samAqnAH saM ~Mvi#Santi | sa praqjApa#tirEqva BUq4tvA praqjA Ava#yat | tA a#smaiq nAti#ShTha2ntAqnnAd3yA#ya | tA muKa#2M puqrastAqt-paSya#ntIH | daq3kShiqNaqtaH paryA#yann | sa da#3kShiNaqtaH parya#vartayata | tA muKa#2M puqrastAqt-paSya#ntIH | muKa#2M da3kShiNaqtaH | 65 (10)

2.2.10.7
paqScAt-paryA#yann | sa paqScAt-parya#vartayata | tA muKa#2M puqrastAqt-paSya#ntIH | muKa#2M da3kShiNaqtaH | muKa#2M paqScAt | uqttaqraqtaH paryA#yann | sa u#ttaraqtaH parya#vartayata | tA muKa#2M puqrastAqt-paSya#ntIH | muKa#2M da3kShiNaqtaH | muKa#2M paqScAt ( ) | 66 (10)

2.2.10.8
muKa#2muttaraqtaH | Uqrd3dh4vA udA#3yann | sa uqpari#ShTAqnnya#-vartayata | tAH saqrvatO#muKO2 BUq4tvA &&va#yat | tatOq vai tasmai$ praqjA ati#ShTha2ntAqnnAd3yA#ya | ya EqvaM ~Mviqd3vAn pari# ca vaqrtaya#tEq ni ca# | praqjApa#tirEqva Buq4tvA praqjA a#tti | 
tiShTha#2ntE&smai praqjA aqnnAd3yA#ya | aqnnAqda3 Eqva Ba#4vati | 67 (9)
(AqsIqd3 - vEda#3 - cand3ramaqstvaM ~Mya EqvaM ~MvEdE$3 - nd3riyAqvyE#va Ba#4vati - praqtya~jcaq - muKa#2M da3kShiNaqtO - muKa#2M paqScAn - *nava# ca) (A10 )

2.2.11 anuvAkaM 11 - hOtRumantrANAM puruShArtha2prayOga3H 
2.2.11.1
praqjApa#ti-rakAmayata baq3hOrBU4yA$nth2-syAqmiti# | sa EqtaM da3Sa#hOtAra-mapaSyat | taM prAyu#~gkta | tasyaq prayu#kti baq3hOrBU4yA#naBa4vat |
yaH kAqmayE#ta baq3hOrBU4yA$nth2-syAqmiti# | sa da3Sa#hOtAraqM prayu#~jjIta | baq3hOrEqva BU4yA$n-Ba4vati | sO#&kAmayata vIqrO maq 
AjA#yEqtEti# | sa da3Sa#hOtuqScatu#r.hOtAraqM nira#mimIta | taM prAyu#~gkta | 68 (10)

2.2.11.2
tasyaq prayuqktInd3rO# &jAyata | yaH kAqmayE#ta vIqrO maq AjA#yEqtEti# | sa catu#r.hOtAraqM prayu#~jjIta | A&sya# vIqrO jA#yatE | 
sO#&kAmayata paSuqmAnth2-syAqmiti# | sa catu#r.hOtuqH pa~jca#hOtAraqM nira#mimIta | taM prAyu#~gkta | tasyaq prayu#kti paSuqmAna#Ba4vat | yaH kAqmayE#ta paSuqmAnth2-syAqmiti# | sa pa~jca#hOtAraqM prayu#~jjIta | 69 (10)

2.2.11.3
paqSuqmAnEqva Ba#4vati | sO#&kAmayataqrtavO# mE kalpEraqnniti# | sa pa~jca#hOtuqH ShaD3DhO#4tAraqM nira#mimIta | taM prAyu#~gkta | 
tasyaq prayu#ktyRuqtavO$&smA akalpanta | yaH kAqmayE#taqrtavO# mE kalpEraqnniti# | sa ShaD3DhO#4tAraqM prayu#~jjIta | kalpa#ntE&smA Ruqtava#H | sO#&kAmayata sOmaqpaH sO#mayAqjI syA$M | A mE# sOmaqpaH sO#mayAqjI jA#yEqtEti# | 70 (10)

2.2.11.4
sa ShaD3DhO#4tuH saqptahO#tAraqM nira#mimIta | taM prAyu#~gkta | tasyaq prayu#kti sOmaqpaH sO#mayAqjya#Ba4vat | A&sya# sOmaqpaH 
sO#mayAqjya#jAyata | yaH kAqmayE#ta sOmaqpaH sO#mayAqjI syA$m | A mE# sOmaqpaH sO#mayAqjI jA#yEqtEti# | sa saqptahO#tAraqM prayu#~jjIta | sOqmaqpa Eqva sO#mayAqjI Ba#4vati | A&sya# sOmaqpaH sO#mayAqjI jA#yatE | sa vA EqSha paqSuH pa#~jcaqdhA4 prati# tiShTha2ti | 71 (10)

2.2.11.5
paqd3Bi4rmuKE#2na | tE dEq3vAH paqSUn. viqttvA | suqvaqrga3M ~MlOqkamA#yann | tE#&muShmi#n ~MlOqkE vya#kShud3dh4yann | tE$&b3ruvann | aqmuta#H pradA3naqM ~MvA upa#jijIviqmEti# | tE saqptahO#tAraM ~Myaqj~jaM ~MviqdhA4yAqyAsya$M | Aq~ggIq3raqsaM prAhi#Nvann | EqtEnAqmutra# kalpaqyEti# | 
tasyaq vA iqyaM klRupti#H | 72 (10)

2.2.11.6
yadiq3da3M ki~jca# | ya EqvaM ~MvEda#3 | kalpa#tE&smai | sa vA aqyaM ma#nuqShyE#Shu yaqj~jaH saqptahO#tA | aqmutra# saqd3B4yO dEq3vEB4yO# haqvyaM ~Mva#hati | ya EqvaM ~MvEda#3 | upai#naM ~Myaqj~jO na#mati | yO vai catu#r.hOtRuNAM niqdA3naqM ~MvEda#3 | niqdA3na#vAn Ba4vati | aqg3niqhOqtraM 
~Mvai da3Sa#hOturniqdA3na$m ( ) | daq3r.qSaqpUqrNaqmAqsau catu#r.hOtuH | cAqtuqrmAqsyAniq pa~jca# hOtuH | paqSuqbaq3ndha4H ShaD3DhO#4tuH | 
sauqmyO$&d3dh4vaqraH saqptahO#tuH | Eqtad3vai catu#r.hOtRuNAM niqdA3na$m | ya EqvaM ~MvEda#3 | niqdA3na#vAn Ba4vati | 73 (17)
(aqmiqmIqtaq taM prAyu#~gktaq - pa~jca#hOtAraqM prayu#~jjita - jAyEqtEti# - tiShTha2tiq - klRuptiqr - da3Sa#hOtur niqdA3na(gm)# saqpta ca# ) (A11)

<lang=eng>Prapaataka Korvai with starting  words of 1 to 11 Anuvaakams :-<lang=eng>(praqjApa#tirakAmayata praqjAH sRu#jEqyEti# - praqjApa#tirakAmayata da3r.SapUrNamAqsau sRu#jEqyEti# - praqjApa#tirakAmayataq prajA#yEqyEtiq sa tapaqH sa triqvRuta#M - praqjApa#tirakAmayataq da3Sa#hOtAraqM tEna# da3SaqdhA4&&tmAna#M - dEq3vA vai varu#Naq - mantOq vai - praqjApa#tiqstAH sRuqShTAH sama#SliShyan - dEq3vA vai catu#r.hOtRuBi4 - riqda3M ~MvA ag3rE$ - praqjApa#tiqrind3ra#M - praqjApa#tirakAmayata baq3hOrBU4yAqnEkA#da3Sa) (A11)

<lang=eng>Korvai with starting words of 1, 11, 21 Series of Dasinis :-<lang=eng>
(praqjApa#tiq - stad3g3raha#sya - praqjA#patirakAmayatAq - nayaiqvainaqt - tasyaq vA iqyaM klRuptiq - stasmA$t tEpAqnAjjyOtiqr - yadaq3sminnA#diq3tyE - 
saShaD3DhO#4tuH saqptahO#tAraqM trisa#ptatiH) (73)

<lang=eng>First and Last words of Second Prapaatakam of Ashtakam :-<lang=eng>
(praqjApa#tirakAmayata - niqdA3na#vAnBa4vati)

| hari#H OM | 

| kRuShNa yajurvEdI3ya taittirIya b3rAhmaNE d3vitIyAShTakE d3vitIyaH prapATha2kaH samAptaH |
======================
OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM

kRuShNa yajurvEdI3ya taittirIya b3rAhmaNaM 

| kRuShNa yajurvEdI3ya taittirIya b3rAhmaNE d3vitIyAShTakaM |

| d3vitIyAShTakE tRutIyaH prapATha2kaH - hOtRub3rAhmaNaSEShaH

2.3.1 anuvAkaM 1 - sarvEShAM hOtRumantrANAM catur.hOtRuSab3dE3na vyavahAra 
2.3.1.1
b3raqhmaqvAqdi3nO# vada3nti | kiM catu#r.hOtRuNAM catur.hOtRuqtvamiti# | yadEq3vaiShu ca#tuqrdhA4 hOtA#raH | tEnaq catu#r.hOtAraH | 
tasmAqccatu#r.hOtAra ucyantE | taccatu#r.hOtRuNAM catur.hOtRuqtvam | sOmOq vai catu#r.hOtA | aqg3niH pa~jca#hOtA | 
dhAq4tA ShaD3DhO#4tA | ind3ra#H saqptahO#tA | 1 (10)

2.3.1.2
praqjApa#tiqr-da3Sa#hOtA | ya EqvaM catu#r.hOtRuNAqmRud3dhiq4M ~MvEda#3 | Ruqd3dh4nOtyEqva | ya E#ShAmEqvaM baq3ndhu4tAqM ~MvEda#3 | ba3ndhu#4mAnBa4vati | ya E#ShAmEqvaM klRuptiqM ~MvEda#3 | kalpa#tE&smai | ya E#ShAmEqva-mAqyata#naqM ~MvEda#3 | Aqyata#navAn-Ba4vati | ya E#ShAmEqvaM pra#tiqShThA2M ~MvEda#3 | 2 (10)

2.3.1.3
pratyEqva ti#ShTha2ti | b3raqhmaqvAqdi3nO# vada3nti | da3Sa#hOtAq catu#r.hOtA | pa~jca#hOtAq ShaD3DhO#4tA saqptahO#tA | athaq2 kasmAqccatu#r.hOtAra 
ucyantaq iti# | ind3rOq vai catu#r.hOtA | ind3raqH Ka2luq vai SrEShThO#2 dEq3vatA#nA-mupaqdE3Sa#nAt | ya Eqvamind3raq(gg)q SrEShTha#2M dEq3vatA#nA-mupaqdE3Sa#nAqd3-vEda#3 | vasi#ShTha2H samAqnAnA$M Ba4vati | tasmAqcC2rEShTha#2mAqyanta#M prathaq2mEnaiqvAnu#bu3d3dh4yantE ( ) | aqyamAga3nn# | aqyamavA#sAqdi3ti# | kIqrtira#syaq pUrvA&&ga#3cCa2ti jaqnatA#mAyaqtaH | athO#2 EnaM prathaq2mEnaiqvAnu# bu3d3dh4yantE | aqyamAga3nn# | 
aqyamavA#sAqdi3ti# | 3 (16)
(saqptahO#tA - pratiqShThA2M ~MvEda#3 - bu3d3dh4yantEq ShaTca#) (A1)

2.3.2 anuvAkaM 2 - naimittikO hOtRumantrahOmaH 
2.3.2.1
da3kShi#NAM pratig3rahIqShyanth2-saqptada#3SaqkRutvO&pA$nyAt | AqtmAna#mEqva sami#ndhE4 | tEja#sE vIqryA#ya | athO$2 praqjApa#tirEqvainA$M BUq4tvA 
prati# g3RuhNAti | AqtmanO &nA$rtyai | yad3yE#naqmArt-vi#jyAd3^-vRuqta(gm)  santa#M niqr.harE#rann | Ag3nI$d3dh4rE juhuyAqd3-da3Sa#hOtAram | 
caqtuqrg3RuqhIqtEnAjyE#na | puqrastA$t-praqtya~gtiShTha2nn# | praqtiqlOqmaM ~Mviqg3rAha$m | 4 (10)

2.3.2.2
prAqNAnEqvAsyOpa#dA3sayati | yad3yE#naqM puna#rupaq SikShE#yuH | Ag3nI$d3dh4ra Eqva ju#huyAqd3-da3Sa#hOtAram | caqtuqrg3RuqhIqtEnAjyE#na | 
paqScAt prA~gAsI#naH | aqnuqlOqma-mavi#g3rAham | prAqNAnEqvAsmai# kalpayati | prAya#ScittIq-vAg3GO4tE-tyRu#tumuqKa2 Ru#tumuKE2 juhOti | 
RuqtUnEqvAsmai# kalpayati | kalpa#ntE&smA Ruqtava#H | 5 (10)

2.3.2.3
klRuqtA a#smA Ruqtavaq Aya#nti | ShaD3DhO#4tAq vai BUq4tvA praqjApa#tiriqda3(gm) sarva#masRujata | sa manO#&sRujata | manaqsO&dhi#4 gA3yaqtrIma#sRujata | tad3^gA#3yaqtrIM ~MyaSa# ArcCa2t | tAmA&la#Ba4ta | gAq3yaqtriqyA adhiq4 Ca2ndA3(gg)#sya sRujata | Ca2ndOq3B4yO&dhiq4 sAma# | tath2 sAmaq yaSa# ArcCa2t | 
tadA3&la#Ba4ta | 6 (10)

2.3.2.4
sAmnO&dhiq4 yajU(gg)#ShyasRujata | yajuqrB4yO&dhiq4 viShNu$m | tad3-viShNuqM ~MyaSa# ArcCa2t | tamA&la#Ba4ta | viqShNOrad3dh4yOSha#dhI4rasRujata | OSha#dhIq4B4yO&dhiq4 sOma$m | tath2 sOmaqM ~MyaSa# ArcCa2t | tamA&la#Ba4ta | sOmAqda3dhi#4 paqSUna#sRujata | paqSuB4yO&dhI4nd3ra$m | 7 (10)

2.3.2.5
tadi3nd3raqM ~MyaSa# ArcCa2t | tadE#3naqM nAtiq prAcya#vata | ind3ra# iva yaSaqsvI Ba#4vati | ya EqvaM ~MvEda#3 | nainaqM ~MyaSO&tiq pracya#vatE | yad3vA iqda3M ki~jca# | tath2 sarva#muttAqna EqvA~ggI#3raqsaH pratya#g3RuhNAt | tadE#3naqM prati#g3RuhItaqM nAhi#nat | yat kiMca# prati g3RuhNIqyAt | 
tath2-sarva#muttAqnastvA$~ggI3raqsaH prati#g3RuhNAqtvityEqva prati#g3RuhNIyAt ( ) | iqyaM ~MvA u#ttAqna A$~ggI3raqsaH | aqnayaiqvainaqt-prati# 
g3RuhNAti | naina(gm)# hinasti | baq3rq.hiShAq pratI#yAqd3gA3M ~MvA&Sva#M ~MvA | Eqtad3vai pa#SUqnAM priqyaM dhA4ma# | priqyENaiqvainaqM 
dhA4mnAq pratyE#ti | 8 (16)
(viqg3rAha# - mRuqtavaq - stadA3&la#Baq4 - tEndra#3M - g3RuhNIyAqth2 ShaTca#) (A2)

2.3.3 anuvAkaM 3 - kESavapanA~gga3M puShTivEda3naM 
2.3.3.1
yO vA avi#d3vAn-nivaqrtaya#tE | viSI#r.ShAq sapA$pmAq &muShmi#n ~MlOqkE Ba#4vati | athaq2 yO viqd3vAn-ni#vaqrtaya#tE | saSI#r.ShAq vipA$pmAq 
&muShmi#n ~MlOqkE Ba#4vati | dEq3vatAq vai saqpta puShTi#kAmAq nya#vartayanta | aqg3niSca# pRuthiq2vI ca# | vAqyuScAqntari#kShaM ca | Aqdiq3tyaScaq d3yauSca# caqnd3ramA$H | aqg3nirnya#vartayata | sa sA#haqsra-ma#puShyat | 9 (10)

2.3.3.2
pRuqthiq2vI nya#vartayata | sauSha#dhI4Biq4r-vanaqspati#Bi4-rapuShyat | vAqyurnya#vartayata | sa marI#cIBi4-rapuShyat | aqntari#kShaqM nya#vartayata | 
tad3^vayO#Bi4-rapuShyat | Aqdiq3tyO nya#vartayata | sa raqSmiBi#4-rapuShyat | d3yaurnya#vartayata | sA nakSha#trai-rapuShyat ( ) | caqnd3ramAq nya#vartayata | sO#&hOrAqtrai-ra#rdha4mAqsair-mAsair.# RuqtuBi#4H sam~Mvath2saqrENA#-puShyat | tAnpOShA$n-puShyati | yA(gg)stE&pu#Shyann | ya EqvaM 
~MviqdA3nni ca# vaqrtaya#tEq pari# ca | 10 (15)
(aqpuqShyaqn - nakSha#trairapuShyaqt pa~jca# ca) (A3)

2.3.4 anuvAkaM 4 - pratig3rahamantramahimaj~jAnam 
2.3.4.1
tasyaq vA aqg3nEr. hira#NyaM pratijag3raqhuSha#H | aqrdha4mi#nd3riqyasyA-pA$krAmat | tadEq3tEnaiqva pratya#g3RuhNAt | tEnaq vai 
sO$&rdha4mi#nd3riqyasyAqtman-nuqpAdha#4tta | aqrdha4mi#nd3riqyasyAqtman-nuqpAdha#4ttE | ya EqvaM ~Mviqd3vAn. hira#NyaM prati g3RuqhNAti# | athaq2 yO &vi#d3vAn prati g3RuqhNAti# | aqrdha4ma#syEnd3riqyasyApa# krAmati | tasyaq vai sOma#syaq vAsa#H pratijag3raqhuSha#H | 
tRutI#yamind3riqyasyA-pA$krAmat | 11 (10)

2.3.4.2
tadEq3tEnaiqva pratya#g3RuhNAt | tEnaq vai sa tRutI#yamind3riqyasyAqtman-nuqpAdha#4tta | tRutI#yamind3riqyasyAqtman-nuqpAdha#4ttE | ya EqvaM 
~Mviqd3vAn. vAsa#H prati g3RuqhNAti# | athaq2 yO&vi#d3vAn prati g3RuqhNAti# | tRutI#yamasyEnd3riqyasyApa# krAmati | tasyaq vai ruqd3rasyaq gA3M pra#tijag3raqhuSha#H | caqtuqrtha2mi#nd3riqyasyA-pA$krAmat | tAmEqtEnaiqva pratya#g3RuhNAt | tEnaq vai sa ca#tuqrtha2mi#nd3riqyasyAqtman-nuqpAdha#4tta | 12 (10)

2.3.4.3
caqtuqrtha2mi#nd3riqyasyAqtman-nuqpAdha#4ttE | ya EqvaM ~Mviqd3vAn gA3M pra#ti g3RuqhNAti# | athaq2 yO&vi#d3vAn prati g3RuqhNAti# | caqtuqrtha2ma#syEnd3riqyasyApa# krAmati | tasyaq vai varu#NaqsyASva#m pratijag3raqhuSha#H | paq~jcaqmami#nd3riqyasyA-pA$krAmat | tamEqtEnaiqva pratya#g3RuhNAt | tEnaq vai sa pa#~jcaqmami#nd3riqyasyAqtman-nuqpAdha#4tta | paq~jcaqmami#nd3riqyasyAqtman-nuqpAdha#4ttE | 
ya EqvaM ~Mviqd3vAnaSva#M prati g3RuqhNAti# | 13 (10)

2.3.4.4
athaq2 yO&vi#d3vAn pratig3RuqhNAti# | paq~jcaqmama#syEnd3riqyasyApa# krAmati | tasyaq vai praqjApa#tEqH puru#ShaM pratijag3raqhuSha#H | 
ShaqShTha2mi#nd3riqyasyA-pA$krAmat | tamEqtEnaiqva pratya#g3RuhNAt | tEnaq vai sa ShaqShTha2mi#nd3riqyasyAqtman-nuqpAdha#4tta | 
ShaqShTha2mi#nd3riqyasyAqtman-nuqpAdha#4ttE | ya EqvaM ~Mviqd3vAn puru#ShaM prati g3RuqhNAti# | athaq2 yO&vi#d3vAn prati g3RuqhNAti# | 
ShaqShTha2ma#syEnd3riqyasyApa#-krAmati | 14 (10)

2.3.4.5
tasyaq vai manOqstalpa#M pratijag3raqhuSha#H | saqptaqmami#nd3riqyasyA-pA$krAmat | tamEqtEnaiqva pratya#g3RuhNAt | tEnaq vai sa sa#ptaqmami#nd3riqya-syAqtman-nuqpAdha#4tta | saqptaqmami#nd3riqyasyAqtman-nuqpAdha#4ttE | ya EqvaM ~Mviqd3vA(gg)stalpa#M pratig3RuqhNAti# | athaq2 yO&vi#d3vAn prati g3RuqhNAti# | saqptaqmama#syEnd3riqyasyApa#-krAmati | tasyaq vA u#ttAqnasyA$~ggI3raqsasyA prA#Nat pratijag3raqhuSha#H | aqShTaqmami#nd3riqyasyA-
pA$krAmat | 15 (10)

2.3.4.6
tadEq3tEnaiqva pratya#g3RuhNAt | tEnaq vai sO$&ShTaqmami#nd3riqyasyAqtman-nuqpAdha#4ttE | aqShTaqmami#nd3riqyasyAqtman-nuqpAdha#4ttE | ya EqvaM ~Mviqd3vAna prA#Nat prati g3RuqhNAti# | athaq2 yO&vi#d3vAn pratig3RuqhNAti# | aqShTaqmama#syEnd3riqyasyApa# krAmati | yad3vA iqda3M kiM ca# | 
tath2 sarva#-muttAqna EqvA~ggI#3raqsaH pratya# g3RuhNAt | tadE#3naqM prati#g3RuhItaqM nAhi#nat | yat kiM ca# prati g3RuhNIqyAt ( ) | 
tath2 sarva#-muttAqna-stvA$~ggI3raqsaH prati#g3RuhNAqtvityEqva prati# g3RuhNIyAt | iqyaM ~MvA u#ttAqna A$~ggI3raqsaH | 
aqnayaiqvainaqt-prati#g3RuhNAti | naina(gm)# hinasti | 16 (14)

(tRutI#yamind3riqyasyApA$krAmac - catuqrtha2mi#nd3riqyasyAqtmannuqpAdhaq4 - ttASva#M pratig3RuqhNAti# - ShaqShTha#2masyEnd3riqyasyApa#krAma -tyaShTaqmami#nd3riqyasyApA$krAmat - prati g3RuhNIqyAc caqtvAri# ca) (A4)

<lang=eng>Special Korvai<lang=eng>
(tasyaq vA aqg3nEr hira#Nyaq(gm)q sOma#syaq vAsaqstadEq3tEna# ruqd3rasyaq gA3M tAmEqtEnaq varu#NaqsyASva#M praqjApa#tEqH puru#ShaqM manOqstalpaqM tamEqtEnO$ttAqnasyaq tadEq3tEnAprA#Naqd3yad3 vai | aqrdha4M tRutI#yamaShTaqmaM tacca#tuqrtha2M tAM pa#~jcaqma(gm) ShaqShTha2(gm) sa#ptaqmantam | tadEq3tEnaq d3vE tAmEqtEnaikaqM tamEqtEnaq trINiq tadEq3tEnaika$M | ) 

2.3.5 anuvAkaM 5 - praSnOttararUpO b3rahmaviShayassaMvAda3H 
2.3.5.1
b3raqhmaqvAqdi3nO# vada3nti | yad3-da3Sa#hOtAraH saqtramAsa#ta | kEnaq tE g3Ruqhapa#tinA &&rd3dh4nuvann | kEna# praqjA a#sRujaqntEti# | praqjApa#tinAq 
vai tE g3Ruqhapa#tinA &&rd3dh4nuvann | tEna# praqjA a#sRujanta | yaccatu#r.hOtAraH saqtramAsa#ta | kEnaq tE g3Ruqhapa#tinA &&rd3dh4nuvann | 
kEnauSha#dhI4-rasRujaqntEti# | sOmE#naq vai tE g3Ruqhapa#tinA &&rd3dh4nuvann | 17 (10)

2.3.5.2
tEnauSha#dhI4-rasRujanta | yat pa~jca#hOtAraH saqtramAsa#ta | kEnaq tE g3Ruqhapa#tinA &&rd3dh4nuvann | kEnaiqB4yO lOqkEB4yO&su#rAqn prANu#da3nta | 
kEnai#ShAM paqSUna#vRu~jjaqtEti# | aqg3ninAq vai tE g3Ruqhapa#tinA &&rd3dh4nuvann | tEnaiqB4yO lOqkEB4yO&su#rAqn-prANu#da3nta | tEnai#ShAM paqSUna#vRu~jjata | yath2 ShaD3DhO#4tAraH saqtramAsa#ta | kEnaq tE g3Ruqhapa#tinA &&rd3dh4nuvann | 18 (10)

2.3.5.3
kEnaqrtUna#-kalpayaqntEti# | dhAq4trA vai tE g3Ruqhapa#tinA &&rd3dh4nuvann | tEnaqrtUna#kalpayanta | yath2 saqptahO#tAraH saqtramAsa#ta | kEnaq tE g3Ruqhapa#tinA &&rd3dh4nuvann | kEnaq suva#rAyann | kEnEqmAn ~MlOqkAnth2-sama#tanvaqnniti# | aqryaqmNA vai tE g3Ruqhapa#tinA &&rd3dh4nuvann | tEnaq suva#rAyann | tEnEqmAn ~MlOqkAnth2-sama#tanvaqnniti# | 19 (10)

2.3.5.4
EqtE vai dEq3vA g3Ruqhapa#tayaH | tAn. ya EqvaM ~Mviqd3vAn | apyaqnyasya# gA3r.hapaqtE dI3kSha#tE | aqvAqntaqramEqva saqtriNA#-mRud3dh4nOti | yO vA a#ryaqmaNaqM ~MvEda#3 | dA3na#kAmA asmai praqjA Ba#4vanti | yaqj~jO vA a#ryaqmA | AryA#vasaqtiritiq vai tamA#huqryaM praqSa(gm)sa#nti | 
AryA# vasaqtirBa#4vati | ya EqvaM ~MvEda#3 | 20 (10)

2.3.5.5
yad3vA iqda3M kiM ca# | tath2 sarvaqM catu#r.hOtAraH | catu#r.hOtRuqB4yO&dhi#4 yaqj~jO nirmi#taH | sa ya EqvaM ~Mviqd3vAn. viqvadE#3ta | aqhamEqva 
BU4yO# vEda3 | yaScatu#r.hOtRUqnq. vEdE3ti# | sa hyE#va BU4yOq vEda#3 | yaScatu#r.hOtRUqnq. vEda#3 | yO vai catu#r.hOtRuNAq(gm)q hOtRUqnq. 
vEda#3 | sarvA#su praqjAsvanna#matti | 21 (10)

2.3.5.6
sarvAq di3SOq&Bi4ja#yati | praqjApa#tiqrvai da3Sa#hOtRuNAq(gm)q hOtA$ | sOmaqScatu#r.hOtRuNAq(gm)q hOtA$ | aqg3niH pa~jca#hOtRuNAq(gm)q 
hOtA$ | dhAq4tA ShaD3DhO#4tRuNAq(gm)q hOtA$ | aqryaqmA saqptahO#tRuNAq(gm)q hOtA$ | EqtE vai catu#r.hOtRuNAq(gm)q hOtA#raH | 
tAn. ya EqvaM ~MvEda#3 | sarvA#su praqjAsvanna#matti | sarvAq di3SOq&Bi4 ja#yati ( ) | 22 (10)
(Aqrd3dh4nuqvaq - nnAqd3dh4nuqvaq - nnityEq - vaM ~MvEdA$3 - ttiq - sarvAq di3SOqBi4 ja#yati ) (A5)
(vai tEna# saqtraM kEna#) 

2.3.6 anuvAkaM - hOtRupraSaMsAprasa~ggE3na kratUnAmRutvig3 viSEShavyavasthA2panaM, ag3nihOtrasya prASastyaM ca 
2.3.6.1
praqjApa#tiH praqjAH sRuqShTvA vya#sra(gm)sata | sa hRuda#3yaM BUq4tO#&Sayat | Atmaqnq. hA(3) ityahva#yat | ApaqH pratya#SRuNvann | 
tA a#g3nihOqtrENaiqva ya#j~jakraqtunOpa# paqryAva#rtanta | tAH kusi#ndhaq4mupau#hann | tasmA#da3g3nihOqtrasya# yaj~jakraqtOH | Eka# Ruqtvik | caqtuqShkRutvO&hva#yat | aqg3nir-vAqyu-rA#diq3tya-Scaqnd3ramA$H | 23 (10)

2.3.6.2
tE pratya#SRuNvann | tE da#3r.SapUrNamAqsAB4yA#mEqva ya#j~jakraqtunOpa# paqryAva#rtanta | ta upau#ha(gg)-ScaqtvArya~ggA#3ni | tasmA$d3-da3r.SapUrNamAqsayO$r yaj~jakraqtOH | caqtvAra# Ruqtvija#H | paq~jcaq kRutvO&hva#yat | paqSavaqH pratya#SRuNvann | tE cA#turmAqsyairEqva ya#j~jakraqtunOpa# paqryAva#rtanta | ta upau#haqn ~MlOma# Caq2vIM mAq(gm)qsamasthi#2 maqjjAna$m | tasmA$ccAturmAqsyAnA$M ~Myaj~jakraqtOH | 24 (10)

2.3.6.3
pa~jcaqrtvija#H | ShaqTkRutvO&hva#yat | RuqtavaqH pratya#SRuNvann | tE pa#Subaq3ndhE4naiqva ya#j~jakraqtunOpa# paqryAva#rtanta | 
ta upau#haqnth2-stanA#vAqNDau3 SiqSnamavA$~jcaM prAqNam | tasmA$t-paSubaq3ndha4sya# yaj~jakraqtOH | ShaD3Ruqtvija#H | saqptaqkRutvO&hva#yat | hOtrAqH pratya#SRuNvann | tAH sauqmyEnaiqvAd3dh4vaqrENa# yaj~jakraqtunOpa# paqryAva#rtanta | 25 (10)

2.3.6.4
tA upau#hanth2-saqptaSI#r.ShaqNyA$n-prAqNAn | tasmA$th2-sauqmyasyA$d3dh4vaqrasya# yaj~jakraqtOH | saqpta hOtrAqH prAcIqrvaSha#Tkurvanti | daq3SaqkRutvO&hva#yat | tapaqH pratya#SRuNOt | tat-karma#Naiqva sa#m~Mvath2saqrENaq sarvai$ryaj~jakraqtuBiq4rupa# paqryAva#rtata | 
tath2 sarva#mAqtmAnaq-mapa#rivargaq3-mupau#hat | tasmA$th2- sam~Mvath2saqrE sarvE# yaj~jakraqtavO&va#rud3dh4yantE | tasmAqd3-da3Sa#hOtAq catu#r.hOtA | pa~jca#hOtAq ShaD3DhO#4tA saqptahO#tA ( ) | Eka#hOtrE baq3li(gm) ha#ranti | hara#ntyasmai praqjA baq3lim | ainaqmapra#tiK2yAtaM ga3cCa2ti | 
ya EqvaM ~MvEda#3 | 26 (14)
(caqnd3ramA$ - ScAturmAqsyAnA$M ~Myaj~jakraqtO - ra#d3dh4vaqrENa# yaj~jakraqtunOpa# paqryava#rtanta - saqptahO#tA caqtvAri# ca) (A6)

2.3.7 anuvAkaM 7 - ag3nihOtrasya sarvakraturud3BA4vasAdha4nEna praSaMsA ??
2.3.7.1
praqjApa#tiqH puru#Sha-masRujata | sO$&g3nira#b3ravIt | mamAqya-manna#maqstviti# | sO#&bi3BEt | sarvaqM ~Mvai mAq&yaM pradha#4kShyaqtIti# | sa EqtA(gg)-Scatu#r.hOtRUnAtmaq-spara#NAnapaSyat | tAna#juhOt | tairvai sa AqtmAna#-maspRuNOt | yada#3g3nihOqtraM juqhOti# | 
Eka#hOtAramEqva tad3-ya#j~jakraqtu-mA$pnOtyag3nihOqtram | 27 (10)

2.3.7.2
kusi#ndha4M cAqtmana#H spRuqNOti# | Aqdiq3tyasya# caq sAyu#jyaM ga3cCa2ti | caqturunna#yati | catu#r.hOtAramEqva tad3-ya#j~jakraqtu-mA$pnOti da3r.SapUrNamAqsau | caqtvAri# cAqtmanO&~ggA#3ni spRuqNOti# | Aqdiq3tyasya# caq sAyu#jyaM ga3cCa2ti | caqturunna#yati | saqmit^^pa#~jcaqmI | pa~jca#hOtAramEqva tad3-ya#j~jakraqtu-mA$pnOti cAturmAqsyAni# | lOma# Caq2vIM mAq(gm)qsamasthi#2 maqjjAna$m | 28 (10)

2.3.7.3
tAni# cAqtmana#H spRuqNOti# | Aqdiq3tyasya# caq sAyu#jyaM ga3cCa2ti | caqturunna#yati | d3virju#hOti | ShaD3DhO#4tAramEqva tad3-ya#j~jakraqtu-
mA$pnOti  paSubaq3ndha4m | stanA#vAqNDau3 SiqSnamavA$~jcaM prAqNam | tAni# cAqtmana#H spRuqNOti# | Aqdiq3tyasya# caq sAyu#jyaM ga3cCa2ti | caqturunna#yati | d3virju#hOti | 29 (10)

2.3.7.4
saqmith2 sa#ptaqmI | saqptahO#tAramEqva tad3-ya#j~jakraqtu-mA$pnOti sauqmya-ma#d3dh4vaqram | saqpta cAqtmana#H SIr.ShaqNyA$n-prAqNAnth2-spRuqNOti# | Aqdiq3tyasya# caq sAyu#jyaM ga3cCa2ti | caqturunna#yati | d3virjuqhOti# | d3virnimA$rShTi | d3viH prASnA#ti | da3Sa#hOtAramEqva tad3-ya#j~jakraqtu-mA$pnOti sam~Mvath2saqram | sarva#M cAqtmAnaq-mapa#rivarga3(gg) spRuqNOti# ( ) | Aqdiq3tyasya# caq sAyu#jyaM ga3cCa2ti | 30 (11)
(aqg3niqhOqtraM - maqjjAnaqM - d3virju#hOq - tyapa#rivarga3(gg) spRuqNOtyEka#M ca )(A7)

2.3.8 anuvAkaM 8 - sRuShTisAdha4natvEna hOtRumantrAsAmarth2ya praSaMsA 
2.3.8.1
[(apa#krAmata ga3rBiq4Nya#H) is only instruction , not a mantra]
praqjApa#ti-rakAmayataq prajA#yEqyEti# | sa tapO#&tapyata | sO$&ntarvA#naBa4vat | sa hari#taH SyAqvO#&Ba4vat | tasmAqth2-strya#ntarva#tnI | 
hari#NI saqtI SyAqvA Ba#4vati | sa viqjAya#mAnOq ga3rBE#4NAtAmyat | sa tAqntaH kRuqShNaH SyAqvO#&Ba4vat | tasmA$t tAqntaH kRuqShNaH 
SyAqvO Ba#4vati | tasyAsu#rEqvAjI#vat | 31 (10)

2.3.8.2
tEnAsuqnA&su#rAnasRujata | tada3su#rANA-masuraqtvam | ya Eqvamasu#rANA-masuraqtvaM ~MvEda#3 | asu#mAnEqva Ba#4vati | 
nainaqmasu#rjahAti | sO&su#rAnth2 sRuqShTvA piqtEvA#manyata | tada3nu# piqtRUna#sRujata | tat-pi#tRuqNAM pi#tRuqtvam | ya EqvaM pi#tRuqNAM 
pi#tRuqtvaM ~MvEda#3 | piqtEvaiqva  svAnA$M Ba4vati | 32 (10)

2.3.8.3
yantya#sya piqtarOq hava$m | sa piqtRUnth2 sRuqShTvA &ma#nasyat | tada3nu# manuqShyA#-nasRujata | tanma#nuqShyA#NAM manuShyaqtvam | 
ya EqvaM ma#nuqShyA#NAM manuShyaqtvaM ~MvEda#3 | maqnaqsvyE#va Ba#4vati | nainaqM manu#rjahAti | tasmai# manuqShyA$nth2 sasRujAqnAya# | di3vA# dE3vaqtrA &Ba#4vat | tada3nu# dEq3vAna#sRujata ( ) | tad3-dEq3vAnA$M dE3vaqtvam | ya EqvaM dEq3vAnA$M dE3vaqtvaM ~MvEda#3 | di3vA# haiqvAsya# dE3vaqtrA Ba#4vati | tAniq vA EqtAni# caqtvAryamBA4(gm)#si | dEq3vA ma#nuqShyA$H piqtarO&su#rAH | tEShuq sarvEqShvamBOq4 naBa#4 iva Ba4vati | ya EqvaM ~MvEda#3 | 33 (17)
(aqjIqvaqth2 - svAnA$M Ba4vati - dEq3vAna#sRujata saqpta ca#) (A8)

2.3.9 anuvAkaM 9 - vAyurUpatvaj~jAnEna hOtRumantrANAM praSaMsA 
2.3.9.1
[(yaqthAq2sthAq2naM ga#3rBiq4NyaH) - is only instruction , not a mantra]
b3raqhmaqvAqdi3nO# vada3nti | yO vA iqmaM ~Mviqd3yAt | yatOq&yaM pava#tE | yada#3Biq4 pava#tE | yada#3Bi4 saqMpava#tE | sarvaqmAyu#riyAt | na puqrA &&yu#ShaqH pramI#yEta | paqSuqmAnth2 syA$t | viqndE3ta# praqjAm | yO vA iqmaM ~MvEda#3 | 34 (10)

2.3.9.2
yatOq&yaM pava#tE | yada#3Biq4 pava#tE | yada#3Bi4 saqMpava#tE | sarvaqmAyu#rEti | na puqrA&&yu#ShaqH pramI#yatE | paqSuqmAn Ba#4vati | viqnda3tE$ praqjAm | 
aqd3B4yaH pa#vatE | aqpO#&Bi4 pa#vatE | aqpO#&Bi4 saMpa#vatE | 35 (10)

2.3.9.3
aqsyAH pa#vatE | iqmAmaqBi4 pa#vatE | iqmAmaqBi4 saMpa#vatE | aqg3nEH pa#vatE | aqg3nimaqBi4 pa#vatE | aqg3nimaqBi4 saM pa#vatE | aqntari#kShAt pavatE | 
aqntari#kShamaqBi4 pa#vatE | aqntari#kShamaqBi4 saM pa#vatE | Aqdiq3tyAt pa#vatE | 36 (10)

2.3.9.4
Aqdiq3tyamaqBi4 pa#vatE | Aqdiq3tyamaqBi4 saM pa#vatE | d3yOH pa#vatE | di3va#maqBi4 pa#vatE | di3va#maqBi4 saM pa#vatE | diq3g3B4yaH pa#vatE | di3SOq&Bi4 pa#vatE | di3SOq&Bi4 saM pa#vatE | sa yat-puqrastAqd3vAti# | prAqNa Eqva BUq4tvA puqrastA$d3vAti | 37 (10)

2.3.9.5
tasmA$t-puqrastAq-d3vAnta$m | sarvA$H praqjAH prati# nanda3nti | prAqNO hi priqyaH praqjAnA$m | prAqNa i#va priqyaH praqjAnA$M Ba4vati | ya EqvaM ~MvEda#3 | sa vA EqSha prAqNa Eqva | athaq2 yad3-da#3kShiNaqtO vAti# | mAqtaqriSvaiqva BUq4tvA da#3kShiNaqtO vA#ti | 
tasmA$d3-da3kShiNaqtO vAnta#M ~Mviqd3yAt | sarvAq di3Saq AvA#ti | 38 (10)

2.3.9.6
sarvAq di3SO&nuq vivA#ti | sarvAq di3SO&nuq sam~MvAqtIti# | sa vA EqSha mA#taqriSvaiqva | athaq2 yat-paqScAd3vAti# | pava#mAna Eqva BUq4tvA 
paqScAd3vA#ti | pUqtama#smAq Aha#ranti | pUqtamupa#haranti | pUqtama#SnAti | ya EqvaM ~MvEda#3 | sa vA EqSha pava#mAna Eqva | 39 (10)

2.3.9.7
athaq2 yadu#3ttaraqtO vAti# | saqviqtaiva BUq4tvOtta#raqtO vA#ti | saqviqtEvaq svAnA$M Ba4vati | ya EqvaM ~MvEda#3 | sa vA EqSha sa#viqtaiva | 
tE ya E#naM puqrastA#dAq3yanta#-mupaqvada#3nti | ya EqvAsya# puqrastA$t-pAqpmAna#H | tA(gg)stE &pa#G4nanti | puqrastAqdi3ta#rAn-pAqpmana#H sacantE | 
athaq2 ya E#naM da3kShiNaqta Aqyanta#-mupaqvada#3nti | 40 (10)

2.3.9.8
ya EqvAsya# da3kShiNaqtaH pAqpmAna#H | tA(gg)stE &pa#G4nanti | daq3kShiqNaqta ita#rAn pAqpmana#H sacantE | athaq2 ya E#naM paqScAdAq3yanta#-mupaqvada#3nti | ya EqvAsya# paqScAt-pAqpmAna#H | tA(gg)stE &pa#G4nanti | paqScAdi3ta#rAn-pAqpmana#H sacantE | athaq2 ya E#namuttaraqta Aqyanta#mupaq vada#3nti | ya EqvAsyO$ttaraqtaH pAqpmAna#H | tA(gg)stE &pa#G4nanti | 41 (10)

2.3.9.9
uqttaqraqta ita#rAn pAqpmana#H sacantE | tasmA# dEq3vaM ~Mviqd3vAn | vIva# nRutyEt | prEva# calEt | vyasyE#vAqkShyau BA#4ShEta | maqNTayE#di3va | 
krAqtha2yE#di3va | SRuq~ggAq3yEtE#va | uqta mOpa#vadE3yuH | uqta mE# pAqpmAnaq-mapa#hanyuqriti# ( ) | sa yAM di3Sa(gm)# saqnimEqShyanth2-syAt | yaqdA3 tAM di3SaqM ~MvAtO# vAqyAt | athaq2 pravEqyAt | pra vA# dhA4payEt | sAqtamEqva ra#diq3taM ~MvyU#Dha4M gaq3ndha4maqBi4 pracya#vatE | A&syaq taM ja#napaqda3M pUrvA# kIqrtirga#3cCa2ti | dA3na#kAmA asmai praqjA Ba#4vanti | ya EqvaM ~MvEda#3 | 42 (18)
(vEdaq3 - saMpa#vata - Adiq3tyAt pa#vatE - vAqtyA - vA$tyEq - Sha pava#mAna Eqva - da#3kShiNaqta Aqyanta#mupaq vada#3n - tyuttaraqtaH pAqpmAnaqstA(gg)stE &pa#G4naq - ntItyaqShTau ca#) (A9)

2.3.10 anuvAkaM 10 - da3SahOtRumantrANAM kAmyaprayOga3H 
2.3.10.1
praqjApa#tiqH sOmaq(gm)q rAjA#namasRujata | taM trayOq vEdAq3 anva#sRujyanta | tAn. hastE#&kuruta | athaq2 ha sItA# sAviqtrI | sOmaq(gm)q 
rAjA#naM cakamE | Sraqd3dhA4muq sa ca#kamE | sA ha# piqtara#M praqjApa#tiq-mupa#sasAra | ta(gm) hO#vAca | nama#stE astu Ba4ga3vaH | 
upa# tvA&yAni | 43 (10)

2.3.10.2
pra tvA# pad3yE | sOmaqM ~Mvai rAjA#naM kAmayE | Sraqd3dhA4muq sa kA#mayataq iti# | tasyA# uq ha sthA#2gaq3rama#la~gkAqraM ka#lpayiqtvA | da3Sa#hOtAraM puqrastA$d3-vyAqK2yAya# | catu#r.hOtAraM da3kShiNaqtaH | pa~jca# hOtAraM paqScAt | ShaD3DhO#4tAra-muttaraqtaH | saqptahO#tAra-muqpari#ShTAt | saqmBAq4raiScaq patni#Bi4Scaq muKE#2&laq~gkRutya# | 44 (10)

2.3.10.3
A&syArdha4M ~Mva#vrAja | tA(gm) hOqdI3kShyO#vAca | upaq mA&&va#rtaqsvEti# | ta(gm) hO#vAca | BO4gaq3M tu maq Aca#kShva | Eqtan maq Aca#kShva | 
yattE# pAqNAviti# | tasyA# uq ha trIn. vEdAq3n prada#3dau3 | tasmAqdu3 haq striyOq BO4gaq3maiva hA#rayantE | sa yaH kAqmayE#ta 
priqyaH syAqmiti# | 45 (10)

2.3.10.4
yaM ~MvA# kAqmayE#ta priqyaH syAqdi3ti# | tasmA# Eqta(gg) sthA#2gaq3ra-ma#la~gkAqraM ka#lpayiqtvA | da3Sa#hOtAraM puqrastA$d3-vyAqK2yAya# | 
catu#r.hOtAraM da3kShiNaqtaH | pa~jca#hOtAraM paqScAt | ShaD3DhO#4tAra-muttaraqtaH | saqptahO#tA-ramuqpari#ShTAt | saqmBAq4raiScaq patni#Bi4Scaq muKE#2&laq~gkRutya# | A&syArdha4M ~Mvra#jEt | priqyO haiqva Ba#4vati ( ) | 46 (10)
(aqyAq - nyaqlaq~gkRutya# - syAqmiti# - Ba4vati) (A10)

2.3.11 anuvAkaM 11 - da3SahOtrAdi3mantranAmnAM pravRuttinimittam 
2.3.11.1
b3rahmA$tmaqn-vada#3sRujata | tada#3kAmayata | samAqtmanA# pad3yEqyEti# | Atmaqn-nAtmaqn-nityAma#ntrayata | tasmai# da3Saqma(gm) hUqtaH pratya#SRuNOt | sa da3Sa#hUtO&Ba4vat | da3Sa#hUtO haq vai nAmaiqShaH | taM ~MvA EqtaM da3Sa#hUtaq(gm)q santa$m | da3Sa#hOqtEtyAca#kShatE  paqrOkShE#Na | paqrOkSha#priyA ivaq hi dEq3vAH | 47 (10)

2.3.11.2
Atmaqn-nAtmaqn-nityAma#ntrayata | tasmai# saptaqma(gm) hUqtaH pratya#SRuNOt | sa saqptahU#tO&Ba4vat | saqptahU#tO haq vai nAmaiqShaH | 
taM ~MvA Eqta(gm) saqptahU#taq(gm)q santa$m | saqptahOqtEtyAca#kShatE paqrOkShE#Na | paqrOkSha#priyA ivaq hi dEq3vAH | 
Atmaqn-nAtmaqn-nityAma#ntrayata | tasmai# ShaqShTha2(gm) hUqtaH pratya#SRuNOt | sa ShaD3DhU#4tO&Ba4vat | 48 (10)

2.3.11.3
ShaD3DhU#4tO haq vai nAmaiqShaH | taM ~MvA Eqta(gm) ShaD3DhU#4taq(gm)q santa$m | ShaD3DhOq4tEtyAca#kShatE paqrOkShE#Na | paqrOkSha#priyA ivaq hi dEq3vAH | Atmaqn-nAtmaqn-nityAma#ntrayata | tasmai# pa~jcaqma(gm) hUqtaH pratya# SRuNOt | sa pa~jca# hUtO&Ba4vat | pa~jca#hUtO haq vai 
nAmaiqShaH | taM ~MvA EqtaM pa~jca#hUtaq(gm)q santa$m | pa~jca#hOqtEtyAca#kShatE paqrOkShE#Na | 49 (10)

2.3.11.4
paqrOkSha#priyA ivaq hi dEq3vAH | Atmaqn-nAtmaqn-nityAma#ntrayata | tasmai# catuqrtha2(gm) hUqtaH pratya#SRuNOt | sa catu#r.hUtO&Ba4vat | 
catu#r.hUtO haq vai nAmaiqShaH | taM ~MvA EqtaM catu#r.hUtaq(gm)q santa$m | catu#r.hOqtEtyAca#kShatE  paqrOkShE#Na | paqrOkSha#priyA 
ivaq hi dEq3vAH | tama#b3ravIt | tvaM ~Mvai mEq nEdi#3ShTha2(gm) hUqtaH pratya#SrauShIH ( ) | tvayai#-nAnAK2yAqtAraq iti# | 
tasmAqnnu hai#nAq(gg)q-Scatu#r.hOtAraq ityAca#kShatE | tasmA$-cCu2SrUqShuH puqtrANAq(gm)q hRud3ya#tamaH | nEdi#3ShThOq2 hRud3ya#tamaH | 
nEdi#3ShThOq2 b3rahma#NO Ba4vati | ya EqvaM ~MvEda#3 | 50 (16)
(dEq3vAH - ShaD3DhU#4tO&Ba4vaqt - pa~jca#hOqtEtyAca#kShatE paqrOkShE#NA - SrauShIqH ShaTca#) (A11)

<lang=eng>Prapaataka Korvai with starting words of 1 to 11 Anuvaakams :-<lang=eng>
(b3raqhmaqvAqdi3naqH kiM - da3kShi#NAqM - ~MyO vA avi#d3vAqn - tasyaq vai - b3ra#hmavAqdi3nOq yad3 da3Sa#hOtAraH - praqjApa#tiq vyasraM - praqjApa#tiqH puru#ShaM - praqjApa#tirakAmayataq sa tapaqH sO$&ntarvA$n - b3rahmavAqdi3nOq yO vA iqmaM ~Mviqd3yAt - praqjApa#tiqH sOmaq(gm)q rAjA#naqM - 
b3rahmA$t maqnvadE3kA#da3Sa) 

<lang=eng>Korvai with starting words of 1, 11, 21 Series of Dasinis :-<lang=eng>
(b3raqhmaqvAqdi3naq - stasyaq vA aqg3nEr - yad3vA iqda3M kiMca# - praqjApa#tirakAmayataq - ya EqvAsya# da3kShiNaqtaH pa#~jcAqSat)  

<lang=eng>First and Last words of Third Prapaatakam of Ashtakam 2 :-<lang=eng>
(b3raqhmaqvAqdi3nOq - ya EqvaM ~MvEda#3 ) 

| hari#H OM | 

| kRuShNa yajurvEdI3ya taittirIya b3rAhmaNE d3vitIyAShTakE tRutIyaH prapATha2kaH samAptaH |
=============================
OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM

kRuShNa yajurvEdI3ya taittirIya b3rAhmaNaM 

| kRuShNa yajurvEdI3ya taittirIya b3rAhmaNE d3vitIyAShTakaM |

| d3vitIyAShTakE caturtha2H prapATha2kaH - upahOmAH

2.4.1 - anuvAkaM 1 - upahOmAH
2.4.1.1
juShTOq da3mU#nAq ati#thi2rdu3rOqNE | iqmaM nO# yaqj~jamupa# yAhi viqd3vAn | viSvA# ag3nE&Biq4 yujO# viqhatya# | SaqtrUqyaqtAmABa#4rAq BO4ja#nAni | 
ag3nEq Sardha#4 mahaqtE sauBa#4gA3ya | tava# d3yuqmnAnyu#ttaqmAni# santu | saM jA$spaqtya(gm) suqyamaqmA kRu#NuShva | SaqtrUqyaqtAmaqBi4ti#ShThAq2 mahA(gm)#si | ag3nEq yO nOq&Bi4tOq jana#H | vRukOq vArOq jiGA(gm)4#sati | 1 (10)

2.4.1.2
tA(gg)stvaM ~MvRu#traha~jjahi | vasvaqsmaB4yaq-mABa#4ra | ag3nEq yO nO#&Biq4dA3sa#ti | saqmAqnO yaScaq niShTya#H | iqd3dh4masyE#va praqkShAya#taH | mA tasyOcCE#2Shiq ki~jcaqna | tvami#nd3rABiq4BU4ra#si | dEq3vO vij~jA#tavIryaH | vRuqtraqhA pu#ruqcEta#naH | apaq prAca# ind3raq viSvA(gm)# 
aqmitrAn# | 2 (10)

2.4.1.3
apApA#cO aBi4BU4tE nuda3sva | apOdI#3cOq apa# SUradhaq4rAca# Uqrau | yathAq2 tavaq SarmaqnmadE#3ma | tamind3ra#M ~MvAjayAmasi | maqhE vRuqtrAyaq hanta#vE | sa vRuShA# vRuShaqBO4 Bu#4vat | yuqjE ratha#2M gaq3vESha#Naq(gm)q hari#B4yAm | upaq b3rahmA#Ni jujuShAqNa-ma#sthu2H | vibA#3dhi4ShTAqsya rOda#3sI mahiqtvA | ind3rO# vRuqtrANya#praqtI ja#Gaq4nvAn | 3 (10)

2.4.1.4
haqvyaqvAha#-maBi4mAtiqShA&ha$m | raqkShOqhaNaqM pRuta#nAsu jiqShNum | jyOti#ShmantaqM dI3d3ya#taqM pura#ndhi4m | aqg3ni(gg) svi#ShTaqkRutaqmA hu#vEma  | svi#ShTamag3nE aqBi4 tat pRu#NAhi | viSvA# dE3vaq pRuta#nA aqBi4Shya | uqruM naqH panthA$2M pradiq3Sanvi BA#4hi | jyOti#Shmad3dhE4hyaqjara#M 
naq  Ayu#H | tvAma#g3nE haqviShma#ntaH | dEq3vaM martA#sa IDa3tE | 4 (10)

2.4.1.5
manyE$ tvA jAqtavE#da3sam | sa haqvyA va#kShyA&nuqShak | viSvA#ni nO duq3rga3hA# jAtavEda3H | sindhuq4M na nAqvA du#3riqtA&ti#par.Shi | ag3nE# 
atriqvan mana#sA g3RuNAqnaH | aqsmAka#M bO3d3dh4yaviqtA taqnUnA$m | pUqShA gA3 anvE#tu naH | pUqShA ra#kShaqtvarva#taH | pUqShA vAja(gm)# sanOtu naH | pUqShEmA ASAq anu#vEdaq3 sarvA$H | 5 (10)

2.4.1.6
sO aqsmA(gm) aBa#4yatamEna nEShat | svaqstiqdA3 aG4Ru#NiqH sarva#vIraH | apra#yucCa2n puqra E#tuq prajAqnann | tvama#g3nE saqprathA#2 asi | juShTOq 
hOtAq varE$NyaH | tvayA# yaqj~jaM ~Mvita#nvatE | aqg3nI rakShA(gm)#si sEdha4ti | SuqkraSO#ciqrama#rtyaH | Suci#H pAvaqka ID3ya#H | ag3nEq 
rakShA#NOq a(gm)ha#saH | 6 (10)

2.4.1.7
prati#Shma dE3vaq rISha#taH | tapi#ShThai2raqjarO# da3ha | ag3nEq ha(gm)siq nya#triNa$m | dI3d3yaqn martyEqShvA | svE kShayE# Sucivrata | A vA#ta vAhi 
BE4Shaqjam | vi vA#ta vAhiq yad3^rapa#H | tva(gm)hi viqSva BE#4ShajaH | dEq3vAnA$M dUq3ta Iya#sE | d3vAviqmau vAtau# vAtaH | 7 (10)

2.4.1.8
A sindhOq4rA pa#rAqvata#H | da3kSha#M mE aqnya AqvAtu# | parAq&nyO vA#tuq yad3^rapa#H | yadaq3dO3 vA#ta tE g3RuqhE | aqmRuta#sya niqdhi4r.hiqtaH | 
tatO# nO dE3hi jIqvasE$ | tatO# nO dhE4hi BE4Shaqjam | tatO# nOq mahaq Ava#ha | vAtaq AvA#tu BE4Shaqjam | SaqmBU4r ma#yOq BU4rnO# 
hRuqdE3 | 8 (10)

2.4.1.9
praNaq AyU(gm)#Shi tAriShat | tvama#g3nE aqyA&si# | aqyA sanmana#sA hiqtaH | aqyA san.haqvyamU#hiShE | aqyA nO# dhE4hi BE4Shaqjam | 
iqShTO aqg3nirAhu#taH | svAhA#kRutaH pipartu naH | svaqgA3 dEq3vEB4ya# iqda3M nama#H | kAmO# BUq4tasyaq Ba4vya#sya | saqmrADE3kOq virA#jati | 9 (10)

2.4.1.10
sa iqda3M prati# paprathE2 | RuqtUnuth2 sRu#jatE vaqSI | kAmaqstada3g3rEq sama#vartaqtAdhi#4 | mana#sOq rEta#H prathaq2maM ~MyadA3sI$t | saqtO 
ba3ndhuq4masa#tiq nira#vinda3nn | hRuqdi3 praqtIShyA# kaqvayO# manIqShA | tvayA# manyO saqratha#2-mAruqjanta#H | har.Sha#mANAsO dh4RuShaqtA ma#rutvaH |
tiqg3mESha#vaq Ayu#dhA4 saq(gm)qSiSA#nAH | upaqpraya#ntiq narO# aqg3nirU#pAH | 10 (10)

2.4.1.11
maqnyurBa4gO#3 maqnyurEqvAsa# dEq3vaH | maqnyur. hOtAq varu#NO viqSvavE#dA3H | maqnyuM ~MviSa# IDa3tE dE3vaqyantI$H | pAqhi nO# manyOq tapa#sAq SramE#Na | tvama#g3nE vrataqB4RucCu2ci#H | dEq3vA(gm) AsA#da3yA iqha | ag3nE# haqvyAyaq vODha#4vE | vraqtA nu bi3B4ra#d3vrataqpA adA$3B4yaH | yajA# nO 
dEq3vA(gm) aqjara#H suqvIra#H | da3dhaq4d3-ratnA#ni suvidAq3nO a#g3nE ( ) | gOq3pAqya nO# jIqvasE# jAtavEda3H | 11 (11)
(jiGA4(gm)#sa - tyaqmitrA$ - ~jjaGaq4nvA - nI#Da3tEq - sarvAq - a(gm)ha#sO - vAtO - hRuqdE3 - rA#ja - tyaqg3nirU#pAH - suvidAq3nO a#g3naq Eka#M ca ) (A1)

2.4.2 - anuvAkaM 2 - upahOmAH
2.4.2.1
cakShu#ShO hEtEq mana#sO hEtE | vAcO# hEtEq b3rahma#NO hEtE | yO mA#&GAq4yu-ra#Biq4dA3sa#ti | tama#g3nE mEqnyA&mEqniM kRu#Nu | yO mAq cakShu#ShAq yO mana#sA | yO vAqcA b3rahma#NA &GAq4yu-ra#Biq4dA3sa#ti | tayA$&g3nEq tvaM mEqnyA | aqmuma#mEqniM kRu#Nu | yat ki~jcAqsau mana#sAq yacca# vAqcA | yaqj~jair juqhOtiq yaju#ShA haqvirBi#4H | 12 (10)

2.4.2.2
tan mRuqtyur nir.Ru#tyA sam~MvidAq3naH | puqrA&&diq3ShTAdA3hu#tIrasya hantu | yAqtuqdhA4nAq nir.Ru#tiqrAduq3 rakSha#H | tE a#syaG4naqM tvanRu#tEna 
saqtyam | ind3rE#ShitAq Ajya#masya math2nantu | mAtath2-samRu#d3dhiq4 yadaq3sau kaqrOti# | hanmi# tEq&haM kRuqta(gm) haqviH | yO mE# GOq4ramacI# kRutaH | 
apA$~jcau ta uqBau4 bAq3hU | apa#nahyAmyAqsya$m | 13 (10)

2.4.2.3
apa#nahyAmi tE bAq3hU | apa#nahyAmyAqsya$m | aqg3nEr dEq3vasyaq b3rahma#NA | sarva#M tE&vadhi4ShaM kRuqtam | puqrA &muShya# vaShaTkAqrAt | yaqj~jaM dEq3vEShu# naskRudhi4 | svi#ShTamaqsmAka#M BU4yAt | mA&smAn prApaqn-narA#tayaH | anti# dUq3rE saqtO a#g3nE | B4rAtRu#vyasyA &Biq4dA3sa#taH | 14 (10)

2.4.2.4
vaqShaqTkAqrENaq vajrE#Na | kRuqtyA(gm) ha#nmi kRuqtAmaqham | yO mAq naktaqM di3vA# sAqyam | prAqtaScAhnO# niqpIya#ti | aqd3yA tami#nd3raq vajrE#Na | B4rAtRu#vyaM pAda3yAmasi | ind3ra#sya g3RuqhO#&siq taM tvA$ | prapa#d3yEq saguq3H sASva#H | saqha yanmEq astiq tEna# | 
IDE#3 aqg3niM ~Mvi#paqScita$m | 15 (10)

2.4.2.5
giq3rA yaqj~jasyaq sAdha#4nam | SruqShTIqvAna#M dhiq4tAvA#nam | ag3nE# SaqkEma# tE vaqyam | yama#M dEq3vasya# vAqjina#H | atiq d3vEShA(gm)#Shi tarEma | ava#taM mAq sama#nasauq samO#kasau | sacE#tasauq sarE#tasau | uqBau4 mAma#vataM jAtavEda3sau | Siqvau Ba#4vatamaqd3ya na#H | svaqyaM kRu#NvAqnaH suqga3mapra#yAvam | 16 (10)

2.4.2.6
tiqg3maSRu#~ggO3 vRuShaqBa4H SOSu#cAnaH | praqtna(gm) saqdha4sthaq2-manuqpaSya#mAnaH | A tantu#maqg3nir-diq3vyaM ta#tAna | tvaM naqstantu#ruqta sEtu#rag3nE | tvaM panthA#2 Ba4vasi dE3vaqyAna#H | tvayA$ &g3nE pRuqShTha2M ~MvaqyamAru#hEma  | athA#2 dEq3vaiH sa#dhaq4mAda#3M madE3ma | udu#3ttaqmaM mu#mug3dhi4 naH | vi pASa#M mad3dh4yaqmaM cRu#ta | avA#dhaq4mAni# jIqvasE$ | 17 (10)

2.4.2.7
vaqya(gm) sO#ma vraqtE tava# | mana#staqnUShuq bi3B4ra#taH | praqjA va#ntO aSImahi | iqnd3rAqNI dEq3vI suqBa4gA#3 suqpatnI$ | uda(gm)SE#na patiqvid3yE# jigA3ya | triq(gm)qSada#3syA jaqGa4naqM ~MyOja#nAni | uqpasthaq2 ind3raq(gg)q stha2vi#raM bi3Ba4rti | sEnA# haq nAma# pRuthiq2vI dha#4na~jjaqyA | viqSvavya#cAq adi#3tiqH sUrya#tvak | iqnd3rAqNI dEq3vI prAqsahAq da3dA#3nA | 18 (10)

2.4.2.8
sA nO# dEq3vI suqhavAq Sarma# yacCa2tu | A tvA# &hAr.Shamaqntara#BU4H | dh4ruqvastiqShThA2vi#cAcaliH | viSa#stvAq sarvA# vA~jCa2ntu | mA 
tvad3-rAqShTra-madhi#4B4raSat | dh4ruqvA d3yaur dh4ruqvA pRu#thiq2vI | dh4ruqvaM ~MviSva#miqda3M jaga#3t | dh4ruqvA haq parva#tA iqmE | dh4ruqvO rAjA# viqSAmaqyam | iqhaivaidhiq4 mA vya#thi2ShThA2H | 19 (10)

2.4.2.9
parva#ta iqvA vi#cAcaliH | ind3ra# ivEqha dh4ruqvasti#ShTha2 | iqha rAqShTra-mu#dhA4raya | aqBi4ti#ShTha2 pRutanyaqtaH | adha#4rE santuq Satra#vaH | ind3ra# iva vRutraqhAti#ShTha2 | aqpaH kShEtrA#Ni saqMjayann# | ind3ra# ENamadI3dha4rat | dh4ruqvaM dh4ruqvENa# haqviShA$ | tasmai# dEq3vA adhi#4b3ravann ( ) | aqyaM caq b3rahma#Naqspati#H | 20 (11)
(haqvirBi#4 - rAqsya# - maBiq4 dA3sa#tO - vipaqScitaq - mapra#yAvaM - jIqvasEq - da3dA#3nA - vyathi2ShThA2 - b3ravaqnnEka#M ca) (A2)

2.4.3 - anuvAkaM 3 - upahOmAH
2.4.3.1
juShTI# narOq b3rahma#NA vaH pitRuqNAm | akSha#mavyayaqM na kilA# riShAtha2 | yacCa2kva#rIShu b3RuhaqtA ravE#Na | ind3rEq SuShmaqmada#3dhA4thA2 vasiShThA2H |
pAqvaqkA naqH sara#svatI | vAjE#Bi4r-vAqjinI#vatI | yaqj~jaM ~Mva#ShTu dhiq4yA va#suH | sara#svatyaqBi4 nO# nEShiq vasya#H | mA pa#sPa2rIqH paya#sAq mA naq A dha#4k | juqShasva# naH saqK2yA# vEqSyA#  ca | 21 (10)

2.4.3.2
mA tvatkShEtrAq-Nyara#NAni ga3nma | vRuq~jjE haqvirnama#sA baq3rq.hiraqg3nau | ayA#miq srug3 G4Ruqtava#tI suvRuqktiH | amya#kShiq sad3maq sada#3nE pRuthiq2vyAH | aSrA#yi yaqj~jaH sUryEq na cakShu#H | iqhArvA~jcaqmati#hvayE | ind3raqM jaitrA#yaq jEta#vE | aqsmAka#mastuq kEva#laH | aqrvA~jcaqmind3ra#maqmutO# havAmahE | yO gOq3jid3-dha#4naqji-da#3Svaqjid3yaH | 22 (10)

2.4.3.3
iqma~n nO# yaqj~jaM ~Mvi#haqvE ju#Shasva | aqsya ku#rmO harivO mEqdi3na#M tvA | asa#MmRuShTO jAyasE mAtRuqvOH Suci#H | maqnd3raH 
kaqviruda#3tiShThOq2 viva#svataH | G4RuqtEna# tvA &vardha4yannag3na Ahuta | dhUq4mastE# kEqtura#Ba4vad3-diq3vi SriqtaH | aqg3nirag3rE$ prathaq2mO dEq3vatA#nAm | sam~MyA#tAnA-muttaqmO viShNu#rAsIt | yaja#mAnAya pariqg3Ruhya# dEq3vAn | dIq3kShayEqda3(gm) haqvirAga#3cCa2taM naH | 23 (10)

2.4.3.4
aqg3niSca# viShNOq tapa# uttaqmaM maqhaH | dIq3kShAqpAqlEB4yOq vana#taq(gm)q hi Sa#krA | viSvai$r dEq3vair yaqj~jiyai$H sam~MvidAq3nau | 
dIq3kShAmaqsmai yaja#mAnAya dha4ttam | pratad3-viShNu#H stavatE vIqryA#ya | mRuqgO3 na BIq4maH ku#caqrO gi#3riqShThA2H | yasyOqruShu# triqShu viqkrama#NEShu | adhi#4kShiqyantiq Bu4va#nAniq viSvA$ | nU martO# da3yatE saniqShyan. yaH | viShNa#va urugAq3yAyaq dASa#t | 24 (10)

2.4.3.5
pra yaH saqtrAcAq mana#sAq yajA# tai | EqtAva#ntaqM narya#mAqvivA#sAt | vica#kramE pRuthiq2vImEqSha EqtAm | kShEtrA#yaq viShNuqr manu#ShE da3Saqsyann | dh4ruqvAsO# asya kIqrayOq janA#saH | uqruqkShiqti(gm) suqjani#mA cakAra | trirdEq3vaH pRu#thiq2vImEqSha EqtAm | vica#kramE Saqtarca#saM mahiqtvA | pra viShNu#-rastu taqvasaqsta vI#yAn | tvEqSha(gg) hya#syaq stha2vi#rasyaq nAma# | 25 (10)

2.4.3.6
hOtA#raM ciqtrara#tha2-mad3dh4vaqrasya# | yaqj~jasya# yaj~jasya kEqtu(gm) ruSa#ntam | pratya#rdhi4M dEq3vasya# dE3vasya maqhnA | SriqyA tva#&g3nimati#thiq2M janA#nAm | A nOq viSvA#Bi4rUqtiBi#4H saqjOShA$H | b3rahma# juShAqNO ha#ryaSva yAhi | varI#vRujaqth2 stha2vi#rEBi4H suSipra | aqsmE 
da3dhaq4d3-vRuSha#Naq(gm)q SuShma#mind3ra | ind3ra#H suvaqr.ShA jaqnayaqnnahA#ni | jiqgA3yOqSig3Biq4H pRuta#nA aBiq4SrIH | 26 (10)

2.4.3.7
prArO#cayaqnmana#vE kEqtumahnA$m | avi#ndaq3jjyOti#r-b3RuhaqtE raNA#ya | aSvi#nAqvava#sEq nihva#yE vAm | A nUqnaM ~MyA#ta(gm) sukRuqtAya# 
viprA | prAqtaqryuqktEna# suqvRutAq rathE#2na | uqpAga#3cCa2taqmavaqsA &&ga#3taM naH | aqviqShTaM dhIq4ShvaSvi#nA na Aqsu | praqjAvaqd3-rEtOq ahra#yaM nO astu | AvA$M tOqkE tana#yEq tUtu#jAnAH | suqratnA#sO dEq3vavI#tiM ga3mEma | 27 (10)

2.4.3.8
tva(gm) sO#maq kratu#Bi4H suqkratu#rBU4H | tvaM da3kShai$H suqda3kShO# viqSvavE#dA3H | tvaM ~MvRuShA# vRuShaqtvEBi#4r mahiqtvA | d3yuqmnEBi#4r-d3yuqmnya#Ba4vO ~nRuqcakShA$H | aShA#Dha4M ~Myuqth2su pRuta#nAsuq papri$m | suqvaqrq.ShAmaqP2svAM ~MvRuqjana#sya gOq3pAm | Baq4rEqShuqjA(gm) su#kShiqti(gm) suqSrava#sam | jaya#ntaqM tvAmanu# madE3ma sOma | Ba4vA# miqtrO na SEvyO# G4RuqtAsu#tiH | viBU#4tad3yumna EvaqyA 
u# saqprathA$2H | 28 (10)

2.4.3.9
adhA#4  tE viShNO viqdu3ShA#ciqd3Rud3dh4ya#H | stOmO# yaqj~jasyaq rAd3dh4yO# haqviShma#taH | yaH pUqrvyAya# vEqdha4sEq navI#yasE | suqmajjA#nayEq viShNa#vEq da3dA#3Sati | yO jAqtamaqsya ma#haqtO maqhi b3ravA$t | sEduq3H SravO#Bi4r-yuqjya#M cidaq3B4ya#sat | tamu# stOtAraH pUqrvyaM ~MyathA#2 viqda3 Ruqtasya# | ga3rBa4(gm)# haqviShA# pipartana | A&sya# jAqnantOq nAma# cid3^vivaktana | b3RuqhattE# viShNO sumaqtiM Ba#4jAmahE | 29 (10)

2.4.3.10
iqmA dhAq4nA G4Ru#taqsnuva#H | harI# iqhOpa#vakShataH | ind3ra(gm)# suqKa2ta#mEq rathE$2 | "EqSha b3raqhmA  {1}" pra tE# maqhE | viqda3thE#2 Saq(gm)siShaq(gm)q harI$ | ya RuqtviyaqH pra tE# vanvE | vaqnuShO# haryaqtaM mada$3m | ind3rOq nAma# G4RuqtaM na yaH | hari#Biq4ScAruq sEca#tE | SruqtO gaq3Na A 
tvA# viSantu | 30 (10)

2.4.3.11
hari#varpasaqM gi3ra#H | Aca#r.ShaNiqprA vRu#ShaqBO4 janA#nAm | rAjA# kRuShTIqnAM pu#ruhUqta ind3ra#H | stuqtaH Sra#vaqsyannavaqsOpa#maqd3rik | 
yuqktvA harIq vRuShaqNA &&yA$hyaqrvA~g | pra yath2 sindha#4vaH prasaqvaM ~MyadA3yann# | Apa#H samuqd3ra(gm) raqtth2yE#va jag3muH | ata#Sciqdi3nd3raqH sada#3sOq varI#yAn | yadIq3(gm)q sOma#H pRuqNAti# duq3g3dhO4 aq(gm)qSuH | hvayA#masiq tvEnd3ra# yAqhya#rvA~g | 31 (10)

2.4.3.12
ara#M tEq sOma#staqnuvE# Ba4vAti | Sata#kratO mAqda3ya#svA suqtEShu# | prAsmA(gm) a#vaq pRuta#nAsuq pra yuqth2su | ind3rA#yaq sOmA$H praqdi3vOq vidA#3nAH | RuqBu4r-yEBiq4r-vRuSha#parvAq-vihA#yAH | praqyaqmyamA#NAqn pratiq ShUg3Ru#BA4ya | ind3raq pibaq3 vRuSha#dhUtasyaq vRuShNa#H | ahE#Da3mAnaq upa#yAhi yaqj~jam | tuB4ya#M pavantaq inda#3vaH suqtAsa#H | gA3vOq na va#jrinth2 svaqmOkOq acCa#2 | 32 (10)

2.4.3.13
ind3rAga#3hi prathaq2mO yaj~jiyA#nAm | yA tE# kAqkuth2 sukRu#tAq yA vari#ShThA2 | yayAq SaSvaqtpiba#3siq mad3dh4va# Uqrmim | tayA# pAhiq pra tE# 
ad3dh4vaqryura#sthA2t | saM tEq vajrO# vartatAmind3ra gaq3vyuH | prAqtaqryujAq vibO#3dha4ya | aSvi#nAqvEha ga#3cCa2tam | aqsya sOma#sya pIqtayE$ | prAqtaqryAvA#NA prathaq2mA ya#jad3dh4vam | puqrA g3Rud3dh4rAqda3ra#ruShaH pibA3tha2H ( ) | prAqtar.hi yaqj~jamaqSvinAq da3dhA#4tE | praSa(gm)# santi kaqvaya#H pUrvaqBA4ja#H | prAqtarya#jad3dh4vamaqSvinA# hinOta | na sAqyama#sti dE3vaqyA aju#ShTam | uqtAnyO aqsmad3-ya#jatEq vicA#yaH | pUrva#H pUrvOq yaja#mAnOq vanI#yAn | 33 (16)
(cAq - Svaqjid3yO - ga#3cCa2taM nOq - dA3Saqn - nAmA# - Biq4SrIr - ga#3mEma - saqprathA#2 - Ba4jAmahE - viSantu - yAqhya#rvA~g - cCa#2 - pibA3thaq2H ShaTca#) (A3)

2.4.4 - anuvAkaM 4 - upahOmAH
2.4.4.1
naqktaqM jAqtA&syO#ShadhE4 | rAmEq kRuShNEq asi#kni ca | iqda3(gm) ra#jani rajaya | kiqlAsa#M paliqtaM caq yat | kiqlAsa#M ca paliqtaM ca# | niriqtO nA#SayAq pRuSha#t | A naqH svO a#SnutAqM ~MvarNa#H | parA$ SvEqtAni# pAtaya | asi#taM tE niqlaya#nam | AqsthA2naqmasi#taqM tava# | 34 (10)

2.4.4.2
asi#kniyasyOShadhE4 | niriqtO nA#SayAq pRuSha#t | aqsthiq2jasya# kiqlAsa#sya | taqnUqjasya# caq yattvaqci | kRuqtyayA# kRuqtasyaq b3rahma#NA | 
lakShma# SvEqtama#nInaSam | sarU#pAq nAma# tE mAqtA | sarU#pOq nAma# tE piqtA | sarU#pA &syOShadhEq4 sA | sarU#pamiqda3M kRu#dhi4 | 35 (10)

2.4.4.3
Suqna(gm) hu#vEma maqGa4vA#naqmind3ra$m | aqsminBa4rEq nRuta#maqM ~MvAja#sAtau | SRuqNvanta#-muqg3ramUqtayE# saqmath2su# | 
G4nanta#M ~MvRuqtrANi# saqMjitaqM dha4nA#nAm | dhUq4nuqtha2 d3yAM parva#tAndAq3SuShEq vasu# | ni vOq vanA# jihatEq yAma#nO Biq4yA | 
kOqpaya#tha2 pRuthiq2vIM pRu#SnimAtaraH | yuqdhE4 yadu#3g3rAqH pRuSha#tIq-rayu#g3d3dh4vam | pravE#payantiq parva#tAn | vivi#~jcantiq vanaqspatIn# | 36 (10)

2.4.4.4
prOvA#rata marutO duq3rmadA#3 iva | dE3vA#saqH sarva#yA viqSA | puqruqtrA hi saqd3Ru~g~gasi# | viSOq viSvAq anu# praqBu4 | saqmath2su# tvA havAmahE | saqmath2svaqg3ni-mava#sE | vAqjaqyantO# havAmahE | vAjE#Shu ciqtrarA#dha4sam | 
sa~gga#3cCa2d3dh4vaq(gm)q sam~Mva#da3d3dh4vam | saM ~MvOq manA(gm)#si 
jAnatAm | 37 (10)

2.4.4.5
dEq3vA BAq4ga3M ~MyathAq2 pUrvE$ | saqMjAqnAqnA uqpAsa#ta | saqmAqnO mantraqH sami#tiH samAqnI | saqmAqnaM mana#H saqha ciqttamE#ShAm | saqmAqnaM kEtO# aqBi4sa(gm)ra#Ba4d3dh4vam | saqMj~jAnE#na vO haqviShA# yajAmaH | saqmAqnI vaq AkU#tiH | saqmAqnA hRuda#3yAni vaH |
saqmAqnama#stu vOq mana#H | yathA#2 vaqH susaqhA&sa#ti | 38 (10)

2.4.4.6
saqMj~jAna#M naqH svaiH | saqMj~jAnaqmara#NaiH | saqMj~jAna#maSvinA yuqvam | iqhAsmAsuq niya#cCa2tam | saqMj~jAna#M mEq b3Ruhaqspati#H | saqMj~jAna(gm)# saviqtA ka#rat | saqMj~jAna#maSvinA yuqvam | iqha mahyaqM niya#cCa2tam | upa#cCAq2yAmi#vaq G4RuNE$H | aga#3nmaq Sarma# tE 
vaqyam | 39 (10)

2.4.4.7
ag3nEq hira#NyasaMd3RuSaH | ada#3b3dhE4Bi4H savitaH pAqyuBiq4ShTvam | SiqvEBi#4raqd3ya pari#pAhi nOq ga3ya$m | hira#NyajihvaH suviqtAyaq navya#sE | rakShAqmAki#rnO aqGa4Sa(gm)#sa ISata | madE#3madEq3 hi nO# daq3duH | yUqthA2 ga3vA#mRujuqkratu#H | saMg3Ru#BA4ya puqrU  SaqtA | uqBaq4yA haqstyA vasu# | SiqSIqhi rAqya ABa#4ra | 40 (10)

2.4.4.8
Sipri#n. vAjAnAM patE | SacI#vaqstava# daq3(gm)qsanA$ | A tU na# ind3ra BA4jaya | gO3ShvaSvE#Shu SuqB4ruShu# | saqhasrE#Shu tuvImaGa4 | yad3-dE#3vA 
dE3vaq hEDa#3nam | dE3vA#saScakRuqmA vaqyam | Adi#3tyAqstasmA$nmA yUqyam | RuqtasyaqrtEna# mu~jcata | RuqtasyaqrtE-nA#di3tyAH | 41 (10)

2.4.4.9
yaja#trA muq~jcatEqha mA$ | yaqj~jairvO# yaj~javAhasaH | AqSikSha#ntOq na SE#kima | mEda#3svatAq yaja#mAnAH | sruqcA&&jyE#naq juhva#taH | aqkAqmA vO# viSvE dE3vAH | SikSha#ntOq nOpa# SEkima | yadiq3 di3vAq yadiq3 nakta$m | Ena# EnaqsyO&ka#rat | BUq4taM mAq tasmAqd3Ba4vya#M ca ( ) | 42 (10)

2.4.4.10 
d3ruqpaqdA3di#3va mu~jcatu | d3ruqpaqdA3diq3vEn-mu#mucAqnaH | sviqnnaH srAqtvI malA#di3va | pUqtaM paqvitrE#NEq vAjya$m | viSvE# mu~jcantuq 
maina#saH | ud3vaqyaM tama#saqspari# | paSya#ntOq jyOtiqrutta#ram | dEq3vaM dE#3vaqtrA sUrya$m | aga#3nmaq jyOti#ruttaqmam | 43 (9)
(tava# - kRudhiq4 - vanaqspatI$ - ~jjAnatAq - masa#ti - vaqyaM - Ba#4rA - di3tyA - Scaq - *nava# ca) (A4)

2.4.5 - anuvAkaM 5 - upahOmAH
2.4.5.1
vRuShAq sO aq(gm)qSuH pa#vatE haqviShmAqnth2-sOma#H | ind3ra#sya BAq4ga3 Ru#taqyuH SaqtAyu#H | sa mAq vRuShA#NaM ~MvRuShaqBa4M kRu#NOtu | priqyaM ~MviqSA(gm) sarva#vIra(gm) suqvIra$m | kasyaq vRuShA# saqtE sacA$ | niqyutvA$n vRuShaqBO4 ra#Nat | vRuqtraqhA sOma#pItayE | yastE# 
SRu~gga3 vRuShO napAt | praNa#pAt kuNDaq3pAyya#H | nya#sminda3d3dh4raq A mana#H | 44 (10)

2.4.5.2
ta(gm) saqd3dh4rIcI#rUqtayOq vRuShNi#yAni | pau(gg)syA#ni niqyuta#H saScuqrind3ra$m | saqmuqd3raM na sindha#4va uqktha2Su#ShmAH | uqruqvyaca#saqM gi3raq Avi#Santi | ind3rA#yaq gi3rOq ani#SitasargA3H | aqpaH praira#yaqnth2 saga#3rasya buq3d3dh4nAt | yO akShE#NEva caqkriyAq SacI#Bi4H | viShva#ktaqstamBa#4 
pRuthiq2vImuqta d3yAm | akShO#da3yaqcCa2va#sAq kShAma# buq3d3dh4nam | vArNavA#taqstavi#ShIBiq4rind3ra#H | 45 (10)

2.4.5.3
d3RuqDhA4nyau$G4nAduq3SamA#naq Oja#H | avA#Bi4natkaqkuBaq4H parva#tAnAm | A nO# ag3nE sukEqtunA$ | raqyiM ~MviqSvAyu#pOShasam | mAqrDIq3kaM 
dhE#4hi jIqvasE$ | tva(gm) sO#ma maqhE Ba4ga$3m | tvaM ~MyUna# RutAyaqtE | da3kSha#M da3dhA4si jIqvasE$ | ratha#2M ~Myu~jjatE maqruta#H SuqBE4 suqga3m | 
sUrOq na mi#trAvaruNAq ga3vi#ShTiShu | 46 (10)

2.4.5.4
rajA(gm)#si ciqtrA vi ca#ranti taqnyava#H | diq3vaH sa#mrAjAq paya#sA na ukShatam | vAcaq(gm)q su mi#trAvaruNAqvirA#vatIm | paqrjanya#SciqtrAM 
~Mva#da3tiq tviShI#matIm | aqB4rA va#sata marutaH su mAqyayA$ | d3yAM ~Mva#r.Shayata-maruqNAma#rEqpasa$m | ayu#kta saqpta Suqnd3dh4yuva#H | sUrOq ratha#2sya naqptriya#H | tABi#4ryAtiq svayu#ktiBi4H | vahi#ShThE2Bi4rviqhara#n. yAsiq  tantu$m | 47 (10)

2.4.5.5
aqvaqvyayaqnnasi#taM dE3vaq vasva#H | da3vi#d3dh4vatO raqSmayaqH sUrya#sya | carmEqvAvA#dhuq4stamO# aqP2sva#ntaH | paqrjanyA#yaq pragA#3yata | 
diq3vaspuqtrAya# mIqDhu4ShE$ | sa nO# yaqvasa#micCa2tu | acCA#2 vada3 taqvasa#M gIq3rBi4rAqBi4H | stuqhi paqrjanyaqM namaqsA vi#vAsa | 
kani#krada3d3-vRuShaqBO4 jIqradA#3nuH | rEtO# da3dhAq4tvOSha#dhIShuq ga3rBa$4m | 48 (10)

2.4.5.6
yO ga3rBaq4mOSha#dhInAm | ga3vA$M kRuqNOtyarva#tAm | paqrjanya#H puruqShINA$m | tasmAq idAq3syE# haqviH | juqhOtAq madhu#4mattamam | iDA$3M naH saqm~Myata#M karat | tiqsrO yada#3g3nE Saqradaq3stvAmit | Suci#M G4RuqtEnaq Suca#yaH sapaqryann | nAmA#ni cid3da3dhi4rE yaqj~jiyA#ni | asU#da3yanta 
taqnuvaqH sujA#tAH | 49 (10)

2.4.5.7
ind3ra#Sca naH SunAsIrau | iqmaM ~Myaqj~jaM mi#mikShatam | ga3rBa#4M dha4tta(gg) svaqstayE$ | yayO#riqda3M ~MviSvaqM Bu4va#na-mAviqvESa# | yayO#rAnaqndO3 nihi#tOq maha#Sca | SunA#sIrAvRuqtuBi#4H sam~MvidAq3nau | ind3ra#vantau haqviriqda3M ju#ShEthA2m | A GAq4 yE aqg3nimi#ndhaq4tE | stRuqNanti# 
baq3r.qhirA#nuqShak | yEShAqmind3rOq yuvAq saKA$2 ( ) | ag3naq ind3ra#Sca mEqdi3nA$ | haqthO2 vRuqtrANya#praqti | yuqva(gm) hi vRu#traqhanta#mA | yAB4yAq(gm)q suvaqraja#yaqnnag3ra# Eqva | yAvA#tasthaq2tur-Bu4va#nasyaq mad3dh4yE$ | praca#r.ShaqNI vRu#ShaNAq vajra#bA3hU | 
aqg3nI ind3rA# vRutraqhaNA# huvE vAm | 50 (17)
(manaq - ind3rOq - gA3vi#ShTiShuq - tantuqM - ga3rBaq4(gm)q - sujA#tAqH - saKA#2 saqpta ca#) (A5)

2.4.6 - anuvAkaM 6 - upahOmAH
2.4.6.1
uqta na#H priqyA priqyAsu# | saqptasvasAq  suju#ShTA | sara#svatIq stOmyA# &BU4t | iqmA juhvA#nA yuqShmadA3 namO#Bi4H | pratiq stOma(gm)# sarasvati juShasva | tavaq Sarma#n priqyata#mEq da3dhA#4nAH | upa#sthE2yAma SaraqNaM na vRuqkSham | trINi# paqdA3 vica#kramE | viShNu#rgOq3pA adA$3B4yaH | tatOq dha4rmA#Ni dhAq4rayann# | 51 (10)

2.4.6.2
tada#3sya priqyamaqBi4 pAthO#2 aSyAm | narOq yatra# dE3vaqyavOq mada#3nti | uqruqkraqmasyaq sa hi ba3ndhu#4riqtthA2 | viShNO$H paqdE3 pa#raqmE mad3dh4vaq uth2sa#H | kraqtvAq dA3 a#sthuq2 SrEShTha#2H | aqd3ya tvA# vaqnvanth2 suqrEkNA$H | marta# AnASa suvRuqktim | iqmA b3ra#hma b3rahmavAha | priqyA taq A 
baq3rq.hiH sI#da3 | vIqhi sU#ra purOqDA3Sa$m | 52 (10)

2.4.6.3
upa# naH sUqnavOq gi3ra#H | SRuqNvan^^tvaqmRutasyaq yE | suqmRuqDIq3kA Ba#4vantu naH | aqd3yA nO# dE3va savitaH | praqjAva#th2 sAvIqH sauBa#4ga3m | parA# duq3HShvapni#ya(gm) suva | viSvA#ni dE3va savitaH | duq3riqtAniq parA#suva | yad3-Baq4d3raM tanmaq Asu#va | Suci#maqrkair-b3Ruhaqspati$m | 53 (10)

2.4.6.4
aqd3dh4vaqrEShu# namasyata | aqnAqmyOjaq Aca#kE | yA dhAq4raya#nta dEq3vA suqda3kShAq da3kSha#pitArA | aqsuqryA#yaq prama#hasA | sa itkShEtiq sudhi#4taq Oka#siq svE | tasmAq iDA#3 pinvatE viSvaqdA3nI$ | tasmaiq viSa#H svaqyamEqvAna#manti | yasmi#n b3raqhmA rAja#niq pUrvaq Eti# | 
sakU#timind3raq sacyu#tim | sacyu#tiM jaqGa4na#cyutim | 54 (10)

2.4.6.5
kaqnAtkAqBA4M naq ABa#4ra | praqyaqP2syanni#va saqkth2yau$ | vina# ind3raq mRudhO#4 jahi | kanI#Ku2nadi3va sAqpayann# | aqBi4 naqH suShTu#tiM naya | praqjApa#tiH striqyAM ~MyaSa#H | muqShkayO#rada3dhAq4th2 sapa$m | kAma#syaq tRupti#mAnaqnda3m | tasyA$g3nE BA4jayEqha mA$ | mOda#3H pramOqda3 A#naqnda3H | 55 (10)

2.4.6.6
muqShkayOqrnihi#taqH sapa#H | sRuqtvEvaq kAma#sya tRupyANi | da3kShi#NAnAM pratig3raqhE | mana#saSciqtta-mAkU#tim | vAqcaH saqtya-ma#SImahi | paqSUqnA(gm) rUqpamanna#sya | yaSaqH SrIH Sra#yatAqM mayi# | yathAq2 &hamaqsyA atRu#pa(gg) striqyai pumAn# | yathAq2 strI tRupya#ti puq(gm)qsi priqyE priqyA | EqvaM Ba4ga#3sya tRupyANi | 56 (10)

2.4.6.7
yaqj~jasyaq kAmya#H priqyaH | da3dAq3mItyaqg3nirva#da3ti | tathE2ti# vAqyurA#haq tat | hantEti# saqtyaM caqnd3ramA$H | Aqdiq3tyaH saqtyamOmiti# | Apaqstath2-saqtyamABa#4rann | yaSO# yaqj~jasyaq da3kShi#NAm | aqsau mEq kAmaqH samRu#d3dh4yatAm | na hi spaSaqmavi#da3n-naqnyamaqsmAt | vaiqSvAqnaqrAt 
pu#ra EqtAra#maqg3nEH | 57 (10)

2.4.6.8
athE#2mamantha2nnaqmRutaqmamU#rAH | vaiqSvAqnaqraM kShE$traqjityA#ya dEq3vAH | yEShA#miqmE pUrvEq armA#saq Asann# | aqyUqpAH sad3maq viB4Ru#tA puqrUNi# | vaiSvA#naraq tvayAq tE nuqttAH | pRuqthiq2vI-maqnyAmaqBi4ta#sthuq2r-janA#saH | pRuqthiq2vIM mAqtara#M maqhIm | 
aqntari#kShaq-mupa#b3ruvE | b3RuqhaqtImUqtayEq di3va$m | viSva#M bi3Ba4rti pRuthiq2vI | 58 (10)

2.4.6.9
aqntari#kShaqM ~Mvipa#prathE2 | duq3hE d3yaur b3Ru#haqtI paya#H | na tA na#Santiq na da#3BA4tiq taska#raH | nainA# amiqtrO vyathiq2rAda#3dha4r.Shati  | 
dEq3vA(gg)Scaq yABiq4r yaja#tEq da3dA#3ti ca | jyOgi3ttABi#4H sacatEq gO3pa#tiH saqha | na tA arvA# rEqNuka#kATO aSnutE | na sa(gg)# skRutaqtra-mupa#yantiq 
tA aqBi4 | uqruqgAq3yamaBa#4yaqM tasyaq tA anu# | gA3vOq martya#syaq vica#rantiq yajva#naH | 59 (10)

2.4.6.10
rAtrIq vya#K2yadA3yaqtI | puqruqtrA dEq3vya#kShaBi#4H | viSvAq adhiq4 SriyO#&dhi4ta | upa# tEq gA iq3vAka#ram | vRuqNIqShva du#3hitar di3vaH | rAtrIq stOmaqM na jiqg3yuShI$ | dEq3vIM ~MvAca#majanayanta dEq3vAH | tAM ~MviqSvarU#pAH paqSavO# vada3nti | sA nO# maqnd3rEShaqmUrjaqM du3hA#nA | 
dhEq4nurvAgaq3smAnupaq suShTuqtaitu#  | 60 (10)

2.4.6.11
yad3 vAg3vada#3ntya-vicEtaqnAni# | rAShTrI# dEq3vAnA$M niShaqsAda#3 maqnd3rA | cata#sraq Urja#M du3du3hEq payA(gm)#si | kva# svi da3syAH paraqmaM ja#gA3ma | 
gauq3rI mi#mAya saliqlAniq takSha#tI | Eka#padI3 d3viqpadIq3 sA catu#ShpadI3 | aqShTApa#dIq3 nava#padI3 ba3BUq4vuShI$ | saqhasrA$kSharA paraqmE vyO#mann | tasyA(gm)# samuqd3rA adhiq4 vi kSha#ranti | tEna# jIvanti praqdi3SaqScata#sraH | 61 (10)

2.4.6.12
tata#H kSharatyaqkShara$m | tad3-viSvaq-mupa#jIvati | ind3rAq sUrA# jaqnaya#n-viqSvaka#rmA | maqrutvA(gm)# astu gaq3NavA$nth2-sajAqtavAn# | aqsya 
snuqShA-SvaSu#rasyaq praSi#ShTim | saqpatnAq vAcaqM mana#sAq upA#satAm | ind3raqH sUrO# ataraqd3-rajA(gm)#si | snuqShA saqpatnAqH SvaSu#rOq&yama#stu | aqya(gm) SatrU$~jjayatuq jar.hRu#ShANaH | aqyaM ~MvAja#M jayatuq vAja#sAtau ( ) | aqg3niH kSha#traqB4Ruda3ni#B4RuShTaqmOja#H | saqhaqsriyO# dI3pyatAq-mapra#yucCa2nn | viqB4rAja#mAnaH samidhAq4na uqg3raH | A&ntari#kShamaruhaqda3-gaq3nd3yAm | 62 (14)
(dhAq4raya#n - purOqDA3SaqM - b3Ruhaqspati#M - jaqGa4na#cyuti - mAnaqndO3 - Ba4ga#3sya tRupyA - Nyaqg3nEH - pRu#thiq2vI - yajva#na - Etu - 
praqdi3SaqScata#srOq - vAja#sAtau caqtvAri# ca) (A6)

2.4.7 - anuvAkaM 7- upahOmAH
2.4.7.1
vRuShA$ &syaq(gm)qSur-vRu#ShaqBA4ya# g3RuhyasE | vRuShAq&yamuqg3rO nRuqcakSha#sE | diq3vyaH ka#rmaqNyO# hiqtO b3RuqhannAma# | 
vRuqShaqBa4syaq yA kaqkut | viqShUqvAn. vi#ShNO Ba4vatu | aqyaM ~MyO mA#maqkO vRuShA$ | athOq2 ind3ra# iva dEq3vEB4ya#H | vib3ra#vItuq janE$B4yaH | Ayu#ShmantaqM ~Mvarca#svantam | athOq2 adhi#4patiM ~MviqSAm | 63 (10)

2.4.7.2
aqsyAH pRu#thiq2vyA ad3dh4ya#kSham | iqmami#nd3ra vRuShaqBa4M kRu#Nu | yaH suqSRu~gga#3H suvRuShaqBa4H | kaqlyANOq d3rONaq Ahi#taH | 
kAr.ShI#valapragA3NEna | vRuqShaqBE4Na# yajAmahE | vRuqShaqBE4Naq yaja#mAnAH | akrU#rENEva saqrpiShA$ | mRudha#4Scaq sarvAq ind3rE#Na | 
pRuta#nASca jayAmasi | 64 (10)

2.4.7.3
yasyAqyamRu#ShaqBO4 haqviH | ind3rA#ya pariNIqyatE$ | jayA#tiq Satru#mAqyanta$m | athO#2 hanti pRutanyaqtaH | nRuqNAmaha# praqNIrasa#t | ag3ra# ud3^Bi4ndaq3tAma#sat | ind3raq SuShma#M taqnuvAq mEra#yasva | nIqcA viSvA# aqBi4ti#ShThAq2Bi4mA#tIH | ni SRu#NIhyAbAq3dha4M ~MyO nOq asti# | uqruM nO# lOqkaM kRu#Nuhi jIradA3nO | 65 (10)

2.4.7.4
prEhyaqBi4prEhiq praBa#4rAq saha#sva | mA vivE#nOq vi SRu#NuShvAq janE#Shu | udI#3Diq3tO vRu#ShaBaq4 tiShThaq2 SuShmai$H | ind3raq SatrU$n puqrO aqsmAka# yud3dh4ya | ag3nEq jEtAq tvaM ja#ya | SatrU$nth2 sahasaq Oja#sA | vi SatrUqnq. vimRudhO#4 nuda3 | EqtaM tEq stOma#M tuvijAtaq vipra#H | rathaq2M na dhI4raqH svapA# atakSham | yadI3da#3g3nEq pratiq tvaM dE#3vaq haryA$H | 66 (10)

2.4.7.5
suva#rvatIraqpa E#nA jayEma | yO G4RuqtEnAqBi4mA#nitaH | ind3raq jaitrA#ya jaj~jiShE | sa naqH saMkA#su pAraya | pRuqtaqnAqsAhyE#Shu ca | 
ind3rO# jigA3ya pRuthiq2vIm | aqntari#kShaq(gm)q suva#rmaqhat | vRuqtraqhA pu#ruqcEta#naH | ind3rO# jigA3yaq saha#sAq sahA(gm)#si | ind3rO# jigA3yaq pRuta#nAniq viSvA$ | 67 (10)

2.4.7.6
ind3rO# jAqtO vi purO# rurOja | sa na#H paraqspA vari#vaH kRuNOtu | aqyaM kRuqtnurag3Ru#BI4taH | viqSvaqji-duq3d3^Bi4di3th2-sOma#H | RuShiqr vipraqH 
kAvyE#na | vAqyura#g3rEqgA3 ya#j~jaqprIH | sAqkaM gaq3nmana#sA yaqj~jam | SiqvO niqyud3Bi#4H SiqvABi#4H | vAyO# SuqkrO a#yAmi tE | mad3dh4vOq ag3raqM di3vi#ShTiShu | 68 (10)

2.4.7.7
AyA# hiq sOma#pItayE | svAqruqhO dE#3va niqyutva#tA | iqmami#nd3ra vardha4ya kShaqtriyA#NAm | aqyaM ~MviqSAM ~MviqSpati#rastuq rAjA$ | aqsmA 
i#nd3raq mahiq varcA(gm)#si dhE4hi | aqvaqrcasa#M kRuNuhiq Satru#masya | iqmamABa#4jaq g3rAmEq aSvE#Shuq gO3Shu# | niraqmuM Ba#4jaq yO#&mitrO# asya |
var.Shma#n kShaqtrasya# kaqkuBi#4 Srayasva | tatO# na uqg3rO viBa#4jAq vasU#ni | 69 (10)

2.4.7.8
aqsmE d3yA#vApRuthi2vIq BU4ri# vAqmam | saM du#3hAthA2M Ga4rmaqdu3GE#4va dhEq4nuH | aqya(gm) rAjA$ priqya ind3ra#sya BU4yAt | priqyO ga3vAqmOSha#dhI4nA-muqtApAm | yuqnajmi# ta uttaqrAva#ntaq-mind3ra$m | yEnaq jayA#siq na parAqjayA#sai | sa tvA# &karEkavRuShaqBa4(gg) svAnA$m | athO#2 rAjannuttaqmaM mA#naqvAnA$m | utta#raqstvamadha#4rE tE saqpatnA$H | Eka#vRuShAq ind3ra#saKA2 jigIq3vAn | 70 (10)

2.4.7.9
viSvAq ASAqH pRuta#nAH saqMjayaq~jjayann# | aqBi4ti#ShTha2 SatrUyaqtaH sa#hasva | tuB4ya#M Ba4ranti kShiqtayO# yaviShTha2 | baq3lima#g3nEq anti# taq Ota dUq3rAt | A Ba4ndi#3ShTha2sya sumaqtiM ci#kid3dhi4 | b3RuqhattE# ag3nEq mahiq Sarma# Baq4d3ram | yO dEq3hyO ana#mayad3vadhaq4snaiH | yO arya#patnI-ruqShasa#ScaqkAra# | sa niqrud3dh4yAq nahu#ShO yaqhvO aqg3niH | viSa#ScakrE ba3liqhRutaqH sahO#Bi4H | 71 (10)

2.4.7.10
pra saqd3yO a#g3nEq atyE$ShyaqnyAn | Aqviryasmaiq cAru#tarO baq3BU4tha#2 | IqDE3nyO# vapuqShyO# viqBA4vA$ | priqyO 
viqSAmati#thiq2r-mAnu#ShINAm | b3rahma# jyEShThA2 vIqryA# saMB4Ru#tAni | b3rahmAg3rEq jyEShThaq2M di3vaqmAta#tAna | Ruqtasyaq b3rahma# prathaq2mOta ja#j~jE | tEnA#r.hatiq b3rahma#NAq spardhi#4tuqM kaH | b3rahmaq srucO# G4Ruqtava#tIH | b3rahma#NAq svara#vO miqtAH | 72 (10)

2.4.7.11
b3rahma# yaqj~jasyaq tanta#vaH | RuqtvijOq yE ha#viqShkRuta#H | SRu~ggA#3NIqvEcC2Ruq~ggi3NAq(gm)q saMda#3d3RuSrirE | caqShAla#vantaqH svara#vaH pRuthiq2vyAm | tE dEq3vAsaqH svara#vastasthiq2vA(gm)sa#H | namaqH saKi#2B4yaH saqnnAnmA &va#gA3ta | aqBiq4BU4raqg3nira#taraqd3-rajA(gm)#si | spRudhO#4 viqhatyaq pRuta#nA aBiq4SrIH | juqShAqNO maq Ahu#tiM mA mahiShTa | haqtvA saqpatnAqnq. vari#vaskarannaH ( ) | ISA#naM tvAq Bu4va#nAnA-maBiq4Sriya$m | staumya#g3na uruqkRuta(gm)# suqvIra$m | haqvir ju#ShAqNaH saqpatnA(gm)# aBiq4BU4ra#si | jaqhi SatrUq(gm)qrapaq mRudhO#4 nuda3sva | 73 (14)
(viqSAM - ja#yAmasi - jIradA3nOq - haryAq - viSvAq - di3vi#ShTiShuq - vasU#ni - jigIq3vAnth2 - sahO#Bi4r - miqtA - na# ScaqtvAri# ca) (A7)

2.4.8 - anuvAkaM 8 - upahOmAH
2.4.8.1
sa pra#tnaqvannavI#yasA | ag3nE$ d3yuqmnEna# saqm~MyatA$ | b3Ruqhat tanantha2 BAq4nunA$ | navaqM nu stOma#maqg3nayE$ | diq3vaH SyEqnAya# jIjanam | 
vasO$H kuqvid3vaqnAti# naH | svAqruqhA yasyaq SriyO# d3RuqSE | raqyirvIqrava#tO yathA2 | ag3rE# yaqj~jasyaq cEta#taH | adA$3B4yaH pura EqtA | 74 (10)

2.4.8.2
aqg3nirviqSAM mAnu#ShINAm | tUrNIq rathaq2H sadAq3 nava#H | navaq(gm)q sOmA#ya vAqjinE$ | AjyaqM paya#sO&jani | juShTaq(gm)q Suci#tamaqM ~Mvasu# | nava(gm)# sOma juShasva naH | pIqyUSha#syEqha tRu#pNuhi | yastE# BAq4ga3 RuqtAvaqyam | nava#sya sOma tE vaqyam | A su#maqtiM 
~MvRu#NImahE | 75 (10)

2.4.8.3
sa nO# rAsva sahaqsriNa#H | nava(gm)# haqvirju#Shasva naH | RuqtuBi#4H sOmaq BU4ta#mam | tadaq3~gga3 prati#harya naH | rAjan$th2 sOma svaqstayE$ | navaq(gg)q stOmaqM nava(gm)# haqviH | iqnd3rAqg3niB4yAqM nivE#da3ya | tajju#ShEtAq(gm)q sacE#tasA | SuciqM nu stOmaqM nava#jAtamaqd3ya | ind3rA$g3nI vRutrahaNA juqShEthA$2m | 76 (10)

2.4.8.4
uqBA4 hi vA(gm)# suqhavAq jOha#vImi | tA vAja(gm)# saqd3ya u#SaqtE dhE4ShThA$2 | aqg3nirind3rOq nava#sya naH | aqsya haqvyasya# tRupyatAm | 
iqha dEq3vau sa#haqsriNau$ | yaqj~jaM naq A hi ga3cCa#2tAm | vasu#manta(gm) suvaqrvida$3m | aqsya haqvyasya# tRupyatAm | aqg3nirind3rOq nava#sya naH | 
viSvA$n dEq3vA(gg) sta#rpayata | 77 (10)

2.4.8.5
haqviShOq&sya nava#sya naH | suqvaqrvidOq3 hi ja#j~jiqrE | Eda3M baq3rq.hiH suqShTarI#mAq navE#na | aqyaM ~Myaqj~jO yaja#mAnasya BAq4ga3H | 
aqyaM ba#3BU4vaq Bu4va#nasyaq ga3rBa#4H | viSvE# dEq3vA iqda3maqd3yAga#3miShThA2H | iqmE nu d3yAvA#pRuthiq2vI saqmIcI$ |
taqnvAqnE yaqj~jaM pu#ruqpESa#saM dhiq4yA | A&smai# pRuNItAqM Bu4va#nAniq viSvA$ | praqjAM puShTi#maqmRutaqM navE#na | 78 (10)

2.4.8.6
iqmE dhEq4nU aqmRutaqM ~MyE duq3hAtE$ | paya#sva-tyuttaqrAmE#tuq puShTi#H | iqmaM ~Myaqj~jaM juqShamA#NEq navE#na | saqmIcIq d3yAvA#pRuthiq2vI G4RuqtAcI$ | yavi#ShThO2 havyaqvAha#naH | ciqtraBA#4nur-G4RuqtAsu#tiH | nava#jAtOq virO#casE | ag3nEq tattE# mahitvaqnam | 
tvama#g3nE dEq3vatA$B4yaH | BAq4gE3 dE#3vaq na mI#yasE | 79 (10)

2.4.8.7
sa E#nA viqd3vAn. ya#kShyasi | navaq(gg)q stOma#M juShasva naH | aqg3niH pra#thaq2maH prASnA#tu | sa hi vEdaq3 yathA#2 haqviH | SiqvA aqsmaB4yaq-mOSha#dhI4H | kRuqNOtu# viqSvaca#r.ShaNiH | Baq4d3rAnnaqH SrEyaqH sama#naiShTa dE3vAH | tvayA#&vaqsEnaq sama#SImahi tvA | sa nO# mayOqBU4H pi#tOq Avi#Sasva | SaM tOqkAya# taqnuvE$ syOqnaH ( ) | Eqtamuq tyaM madhu#4nAq sam~Myu#taqM ~Myava$m | sara#svatyAq adhi#4maqnAva#carkRuShuH | ind3ra# AsIqth2 sIra#patiH Saqtakra#tuH | kIqnASA# Asan maqruta#H suqdA3na#vaH | 80 (14)
(puqraq EqtA - vRu#NImahE - juqShEthA$2M - tarpaya - tAqmRutaqM navE#na - mIyasE - syOqna ScaqtvAri# ca) (A8)

<lang=eng>Prapaataka Korvai with starting words of 1 to 8 Anuvaakams :-<lang=eng>
(juShTaq - ScakShu#ShOq - juShTI# narO - naktaM jAqtA - vRuShAq sa - uqta nOq - vRuShA$&syaq(gm)qSuH - sa pra#tnaqvadaq3ShTau) (80)

<lang=eng>Korvai with starting words of 1, 11, 21 Series of Dasinis :-<lang=eng>
(juShTO# - maqnyur Ba4gOq3 - juShTI# narOq - hari#varpasaqM gi3raqH - Sipri#n vAjAnA - muqta nOq - yad3 vAg3^^vada#3ntIq - viSvAq ASAq aSI#tiH )

<lang=eng>First and Last words of Fourth Prapaatakam of Ashtakam 2 :-<lang=eng>
( juShTa#H - suqdA3na#vaH )

| hari#H OM | 
| kRuShNa yajurvEdI3ya taittirIya b3rAhmaNE d3vitIyAShTakE caturtha2H prapATha2kaH samAptaH |

<lang=eng>Appendix of Expansions:

2.4.3.10 "EqSha b3raqhmA  {1}" 
---------------------------
EqSha b3raqhmA ya Ruqtviya#H | ind3rOq nAma# SruqtO gaq3NE ||
(AppEaring in TB 3-7-9-5)

=============================