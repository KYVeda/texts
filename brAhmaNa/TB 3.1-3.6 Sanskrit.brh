oM namaH paramAtmane, SrI mahAgaNapataye namaH
SrI guruByo namaH, haqriqH oM

3.	kRuShNa yajurvedIya taittirIya brAhmaNe tRutIyAShTakaM 

3.1	prathamaH prapAThakaH-nakShatreShTInAM yAjyA&nuvAkyA brAhmaNAni

3.1.1	 anuvAkaM 1 - devanakShatrANAM yAjyAnuvAkyAH 
T.B.3.1.1.1
aqgnirna#H pAtuq kRutti#kAH | nakSha#traM deqvami#ndriqyam | 
iqdamA#sAM ~MvicakShaqNam | haqvirAqsaM ju#hotana || 
yasyaq BAnti# raqSmayoq yasya# keqtava#H | 
yasyeqmA viSvAq Buva#nAniq sarvA$ | sa kRutti#kABiraqBi saqm~MvasA#naH | 
aqgnirno# deqvaH su#viqte da#dhAtu || praqjApa#te rohiqNI ve#tuq patnI$ | 
viqSvarU#pA bRuhaqtI ciqtraBA#nuH | 1 (10)

T.B.3.1.1.2
sA no# yaqj~jasya# suviqte da#dhAtu | yathAq jIve#ma SaqradaqH savI#rAH || 
roqhiqNI deqvyuda#gAt puqrastA$t | viSvA# rUqpANi# pratiqmoda#mAnA | 
praqjApa#ti(gm) haqviShA# vaqd^^rdhaya#ntI | priqyA deqvAnAq-mupa#yAtu yaqj~jam || 
somoq rAjA# mRugaSIqraq.SheNaq Agann# | SiqvaM nakSha#traM priqyama#syaq dhAma# | 
AqpyAya#mAno bahuqqdhA jane#Shu | reta#H praqjAM ~Myaja#mAne dadhAtu || 2 (10)

T.B.3.1.1.3
yat teq nakSha#traM mRugaSIqqraq.Shamasti# | priqya(gm) rA#jan priqyata#maM priqyANA$m | 
tasmai# te soma haqviShA# vidhema | Sanna# edhi dviqpadeq SaM catu#Shpade || 
AqrdrayA# ruqdraH pratha#mAna eti | SreShTho# deqvAnAqM pati#raGniqyAnA$m | 
nakSha#tramasya haqviShA# vidhema | mA na#H praqjA(gm) rI#riShaqn mota vIqrAn || 
heqtI ruqdrasyaq pari#No vRuNaktu | AqrdrA nakSha#traM juShatA(gm) haqvirna#H | 3 (10)

T.B.3.1.1.4
praqmuq~jcamA#nau duriqtAniq viSvA$ | apAqGaSa(gm)# saM nudatAqmarA#tim || 
puna#rno deqvyadi#tiH spRuNotu | puna#rvasU naqH punaqretA$M ~Myaqj~jam | 
puna#rno deqvA aqBiya#ntuq sarve$ | puna#H punarvo haqviShA# yajAmaH || 
eqvA na deqvyadi#tiranaqrvA | viSva#sya BaqrtrI jaga#taH pratiqShThA | 
puna#rvasU haqviShA# vaqd^^rdhaya#ntI | priqyaM deqvAnAq-mapye#tuq pAtha#H || 4 (10)

T.B.3.1.1.5
bRuhaqspati#H prathaqmaM jAya#mAnaH | tiqShya#M nakSha#tramaqBi saMba#BUva | 
SreShTho# deqvAnAqM pRuta#nAsu jiqShNuH | diSo&nuq sarvAq aBa#yanno astu || 
tiqShya#H puqrastA#duqta ma#ddhyaqto na#H | bRuhaqspati# rnaqH pari#pAtu paqScAt | 
bAdhe#tAqn dveShoq aBa#yaM kRuNutAm | suqvIrya#syaq pata#yaH syAma || 
iqda(gm) saqrpeByo# haqvira#stuq juShTa$m | 
AqSreqShA yeShA#-manuqyantiq ceta#H | 5 (10)

T.B.3.1.1.6
ye aqntari#kShaM pRuthiqvIM kShiqyanti# | tena#H saqrpAsoq havaqmAga#miShThAH || 
ye ro#caqne sUryaqsyApi# saqrpAH | ye diva#M deqvImanu# saq~jcara#nti | 
yeShA#mASreqShA a#nuqyantiq kAma$m | teBya#H saqrpeByoq madhu#majjuhomi || 
upa#hUtAH piqtaroq ye maqGAsu# | mano#javasaH suqkRuta#H sukRuqtyAH | 
te noq nakSha#treq havaqmAga#miShThAH | svaqdhABi# ryaqj~jaM praya#taM juShantAm || 6 (10)

T.B.3.1.1.7
ye a#gnidaqgdhA ye&na#gni-dagdhAH | ye#&muM ~MloqkaM piqtara#H kShiqyanti# | 
yA(gg)Sca# viqdmayA(gm) u# caq na pra#viqdma | maqGAsu# yaqj~ja(gm) sukRu#taM juShantAm || 
gavAqM patiqH Palgu#nInAmasiq tvam | tada#ryaman varuNa mitraq cAru# | 
taM tvA# vaqya(gm) sa#niqtAra(gm)# sanIqnAm | jIqvA jIva#ntaqmupaq sam~Mvi#Sema || 
yeneqmA viSvAq Buva#nAniq sa~jji#tA | 
yasya# deqvA a#nu saqm~Myantiq ceta#H | 7 (10)

T.B.3.1.1.8
aqryaqmA rAjAq&jaraqstuvi#ShmAn | Palgu#nInA-mRuShaqBo ro#ravIti || 
SreShTho# deqvAnA$M Bagavo BagAsi | tattvA# viduqH Palgu#nIqstasya# vittAt | 
aqsmaBya#M kShaqtramaqjara(gm)# suqvIrya$m | gomaqdaSva#-vaqdupaq-sannu#deqha || 
Bago# ha dAqtA Bagaq it pra#dAqtA | Bago# deqvIH Palgu#nIqrAvi#veSa | 
BagaqsyettaM pra#saqvaM ga#mema | yatra# deqvaiH sa#dhaqmAda#M madema || 8 (10)

T.B.3.1.1.9
AyA#tu deqvaH sa#viqtopa#yAtu | hiqraqNyaye#na suqvRutAq rathe#na | 
vahaqnq. hasta(gm)# suqBaga#M vidmaqnApa#sam | praqyacCa#ntaqM papu#riqM puNyaqmacCa# || 
hastaqH praya#cCa tvaqmRutaqM ~MvasI#yaH | dakShi#Nenaq prati#gRuBNIma enat | 
dAqtAra#maqdya sa#viqtA vi#deya | yo noq hastA#ya prasuqvAti# yaqj~jam || 
tvaShTAq nakSha#tramaqBye#ti ciqtrAm | 
suqBa(gm) sa#saM ~Myuvaqti(gm) roca#mAnAm | 9 (10)

T.B.3.1.1.10
niqveqSaya#-nnaqmRutAqn martyA(gg)#Sca | rUqpANi# piq(gm)qSan Buva#nAniq viSvA$ || 
tannaqstvaShTAq tadu# ciqtrA vica#ShTAm | tannakSha#traM BUriqdA a#stuq mahya$m | 
tanna#H praqjAM ~MvIqrava#tI(gm) sanotu | goBi#rnoq aSvaiqH sama#naktu yaqj~jam || 
vAqyurnakSha#tra-maqBye#tiq niShTyA$m | tiqgmaSRu#~ggo vRuShaqBo roru#vANaH | 
saqmIqrayaqn Buva#nA mAtaqriSvA$ | apaq dveShA(gm)#si nudatAqmarA#tIH || 10 (10)

T.B.3.1.1.11 
tanno# vAqyastaduq niShTyA# SRuNotu | tannakSha#traM BUriqdA a#stuq mahya$m | 
tanno# deqvAsoq anu# jAnantuq kAma$m | yathAq tare#ma duriqtAniq viSvA$ || 
dUqramaqsmacCatra#vo yantu BIqtAH | tadi#ndrAqgnI kRu#NutAqM tad viSA#Ke | 
tanno# deqvA anu#madantu yaqj~jam | paqScAt puqrastAq-daBa#yanno astu || 
nakSha#trANAq-madhi#patnIq viSA#Ke | 
SreShThA#vindrAqgnI Buva#nasya goqpau | 11 (10)

T.B.3.1.1.12
viShU#caqH SatrU#-napaqbAdha#mAnau | apaq kShudha#M nudatAqmarA#tim || 
pUqrNA paqScAduqta pUqrNA puqrastA$t | unma#ddhyaqtaH pau$rNamAqsI ji#gAya | 
tasyA$M deqvA adhi# saqm~Mvasa#ntaH | uqttaqme nAka# iqha mA#dayantAm || 
pRuqthvI suqvarcA# yuvaqtiH saqjoShA$H | pauqrNaqmAqsyuda#gAq-cCoBa#mAnA | 
AqpyAqyaya#ntI duriqtAniq viSvA$ | 
uqruM duhAqM ~Myaja#mAnAya yaqj~jam ( ) || 12 (10)
(ciqtraBA#nuqr- yaja#mAne dadhAtu - haqvirnaqH - pAthaq - Sceto# - juShantAqM - ceto# - mademaq - roca#mAnAq - marA#tIr - goqpau - yaqj~jaM) (A1)

3.1.2	anuvAkaM 2 - yamanakShatrANAM yAjyAnuvAkyAH 
T.B.3.1.2.1 
RuqddhyAsma# haqvyair-nama#sopaq sadya# | miqtraM deqvaM mi#traqdheya#nno astu | 
aqnUqrAqdhAn. haqviShA# vaqrddhaya#ntaH | SaqtaM jI#vema SaqradaqH savI#rAH || 
ciqtraM nakSha#traq-muda#gAt puqrastA$t | aqnUqrAqdhAsaq itiq yad vada#nti | 
tanmiqtra e#ti paqthiBi# rdevaqyAnai$H | hiqraqNyayaiq rvita#tai-raqntari#kShe || 
indro$ jyeqShThAmanuq nakSha#trameti | yasmi#n vRuqtraM ~MvRu#traq tUrye# taqtAra# | 13 (10)

T.B.3.1.2.2
tasmi#n vaqyamaqmRutaqM duhA#nAH | kShudha#M taremaq duri#tiqM duri#ShTim || 
puqraqndaqrAya# vRuShaqBAya# dhRuqShNave$ | aShA#DhAyaq saha#mAnAya mIqDhuShe$ | 
indrA#ya jyeqShThA madhu#maqd-duhA#nA | uqruM kRu#Notuq yaja#mAnAya loqkam || 
mUla#M praqjAM ~MvIqrava#tIM ~Mvideya | parA$cyetuq nir.Ru#tiH parAqcA | 
goBiq rnakSha#traM paqSuBiqH sama#ktam | 
aha#rBUyAqd-yaja#mAnAyaq mahya$m || 14 (10)

T.B.3.1.2.3
aha#rno aqdya su#viqte da#dhAtu | mUlaqM nakSha#traqmitiq yad vada#nti | 
parA#cIM ~MvAqcA nir.Ru#tiM nudAmi | SiqvaM praqjAyai# Siqvama#stuq mahya$m || 
yA diqvyA ApaqH paya#sA saM baBUqvuH | yA aqntari#kSha uqta pArthi#vIqryAH | 
yAsA#maShAqDhA a#nuqyantiq kAma$m | tA naq ApaqH Sa(gg) syoqnA Ba#vantu || 
yAScaq kUpyAq yASca# nAqdyA$H samuqdriyA$H | 
yASca# vaiSaqntIruqta prA#saqcIryAH | 15 (10)

T.B.3.1.2.4
yAsA#maShAqDhA madhu# BaqkShaya#nti | tA naq ApaqH Sa(gg) syoqnA Ba#vantu || 
tannoq viSveq upa# SRuNvantu deqvAH | tada#ShAqDhA aqBi sam~Mya#ntu yaqj~jam | 
tannakSha#traM prathatAM paqSuBya#H | kRuqShir vRuqShTir yaja#mAnAya kalpatAm || 
SuqBrAH kaqnyA# yuvaqtaya#H suqpeSa#saH | kaqrmaqkRuta#H suqkRuto# vIqryA#vatIH | 
viSvA$n deqvAn. haqviShA# vaqd^^rdhaya#ntIH | 
aqShAqDhAH kAmaqmupa#yAntu yaqj~jam || 16 (10)

T.B.3.1.2.5
yasmiqn brahmAq&Byaja#yaqth sarva#meqtat | aqmu~jca# loqka miqdamU#caq sarva$m | 
tannoq nakSha#tramaBiqjid viqjitya# | Sriya#M dadhAq-tvahRu#NIyamAnam || 
uqBau loqkau brahma#NAq sa~jji#teqmau | tannoq nakSha#tramaBiqjid vica#ShTAm | 
tasmi#n vaqyaM pRuta#nAqH saM ja#yema | tanno# deqvAsoq anu#jAnantuq kAma$m || 
SRuqNvanti# SroqNA-maqmRuta#sya goqpAm | 
puNyA#masyAq upa#SRuNomiq vAca$m | 17 (10)

T.B.3.1.2.6
maqhIM deqvIM ~MviShNu#patnI-majUqryAm | praqtIcI#menA(gm) haqviShA# yajAmaH || 
treqdhA viShNu#-rurugAqyo vica#krame | maqhIM diva#M pRuthiqvI-maqntari#kSham | 
tacCroqNaitiq Srava# iqcCamA#nA | puNyaq(gg)q SlokaqM ~Myaja#mAnAya kRuNvaqtI || 
aqShTau deqvA vasa#vaH soqmyAsa#H | cata#sro deqvI raqjarAqH Sravi#ShThAH | 
te yaqj~jaM pA$ntuq raja#saH paqrastA$t | 
saqm~MvaqthsaqrINa#-maqmRuta(gg)# svaqsti || 18 (10)

T.B.3.1.2.7
yaqj~jaM na#H pAntuq vasa#vaH puqrastA$t | daqkShiqNaqto#-&Biya#ntuq Sravi#ShThAH | 
puNyaqM nakSha#tramaqBi sam~Mvi#SAma | mA noq arA#ti-raqGaSaq(gm)qsA gann# || 
kShaqtrasyaq rAjAq varu#No&dhirAqjaH | nakSha#trANA(gm) SaqtaBi#Shaqg vasi#ShThaH | 
tau deqveBya#H kRuNuto dIqrGamAyu#H | Saqta(gm) saqhasrA# BeShaqjAni# dhattaH || 
yaqj~jannoq rAjAq varu#Naq upa#yAtu | tannoq viSve# aqBi sam~Mya#ntu deqvAH | 19(10)

T.B.3.1.2.8
tannoq nakSha#tra(gm) SaqtaBi#Shag juShAqNam | dIqrGamAyuqH prati#rad BeShaqjAni# || 
aqja eka#pAqduda#gAt puqrastA$t | viSvA# BUqtAni# pratiqmoda#mAnaH | 
tasya# deqvAH pra#saqvaM ~Mya#ntiq sarve$ | proqShThaqpaqdAso# aqmRuta#sya goqpAH || 	
viqBrAja#mAnaH samidhAqna uqgraH | A&ntari#kSha-maruhaqda-gaqndyAm | 
ta(gm) sUrya#M deqva-maqjameka#pAdam | proqShThaqpaqdAsoq anu#yantiq sarve$ || 20 (10)

T.B.3.1.2.9
ahi#r buqddhniyaqH pratha#mAna eti | SreShTho# deqvAnA#muqta mAnu#ShANAm | 
taM brA$hmaqNAH so#maqpAH soqmyAsa#H | proqShThaqpaqdAso# aqBi ra#kShantiq sarve$ || 
caqtvAraq eka#maqBi karma# deqvAH | proqShThaqpaqdAsaq itiq yAn. vada#nti | 
te buqddhaniya#M pariqShadya(gg)# stuqvanta#H | ahi(gm)# rakShantiq nama#sopaqsadya# || 
pUqShA reqvatyanve#tiq panthA$m | puqShTiqpatI# paSuqpA vAja#bastyau | 21 (10)

T.B.3.1.2.10
iqmAni# haqvyA praya#tA juShAqNA | suqgairnoq yAnaiqrupa#yAtAM ~Myaqj~jam || 
kShuqdrAn paqSUn ra#kShatu reqvatI# naH | gAvo# noq aSvAq(gm)q anve#tu pUqShA | 
annaq(gm)q rakSha#ntau bahuqqdhA virU#pam | vAja(gm)# sanutAqM ~Myaja#mAnAya yaqj~jam || 
tadaqSvinA#-vaSvaqyujopa#yAtAm | SuBaqM gami#ShThau suqyame#BiqraSvai$H | 
svaM nakSha#tra(gm) haqviShAq yaja#ntau | 
maddhvAq saMpRu#ktauq yaju#ShAq sama#ktau || 22 (10)

T.B.3.1.2.11
yau deqvAnA$M BiqShajau# havyavAqhau | viSva#sya dUqtA-vaqmRuta#sya goqpau | 
tau nakSha#traM jujuShAqNo-pa#yAtAm | namoq&SviByA$M kRuNumo-&SvaqyugByA$m || 
apa# pAqpmAnaqM Bara#NIrBarantu | tad yaqmo rAjAq Baga#vAqnq. vica#ShTAm | 
loqkasyaq rAjA# mahaqto maqhAn. hi | suqgaM naqH panthAqmaBa#yaM kRuNotu || 
yasmiqn nakSha#tre yaqma etiq rAjA$ | yasmi#-nnenamaqByaShi#caMnta deqvAH ( ) | 
tada#sya ciqtra(gm) haqviShA# yajAma | apa# pAqpmAnaqM Bara#NIr Barantu || 
"niqveSa#nIq {1}" "yatte# deqvA ada#dhuH {2}" || 23 (13)
(taqtAraq - mahya#M - prAsaqcIryA - yA$ntu yaqj~jaM - ~MvAca(gg)# - svaqsti - deqvA-anu# yantiq sarveq-vAja#bastyauq-sama#ktau-deqvA strINi# ca) (A2)

3.1.3	anuvAkaM 3 - cAndramasAdInAM saptanAmiShTInAM yAjyAnuvAkyAH 
T.B.3.1.3.1
"navo# navo Bavatiq jAya#mAnoq {3]" "yamA#diqtyA 
aq(gm)qSumA$pyAqyaya#nti {4}"|| ye virU#peq sama#nasA saqm~Mvyaya#ntI | 
saqmAqnaM tantu#M pari tAtaqnAte$ | viqBU praqBU a#nuqBU viqSvato# huve | 
te noq nakSha#treq havaqmAga#metam || vaqyaM deqvI brahma#NA sam~MvidAqnAH | 
suqratnA#so deqvavI#tiqM dadhA#nAH | aqhoqrAqtre haqviShA# vaqrddhaya#ntaH | 
ati# pAqpmAnaq-mati#muktyA gamema || pratyu#vadRuSyAyaqtI | 24 (10)

T.B.3.1.3.2
vyuqcCantI# duhiqtA diqvaH | aqpo maqhI vRu#Nuteq cakShu#ShA || 
tamoq jyoti#ShkRuNoti sUqnarI$ | uduqstriyA$H sacateq sUrya#H | 
sa cA# uqdyannakSha#tra-marciqmat | tavedu#Shoq vyuShiq sUrya#sya ca || 
saM Baqktena# gamemahi | tannoq nakSha#tra-marciqmat | BAqnuqmatteja# uqccara#t | 
upa# yaqj~ja-miqhAga#mat || 25 (10)

T.B.3.1.3.3
pra nakSha#trAya deqvAya# | indrAqyendu(gm)# havAmahe | 
sa na#H saviqtA su#vath saqnim | puqShTiqdAM ~MvIqrava#ttamam || 
"uduqtyaM {5}" "ciqtram {6}"|| 
"adi#tirna uruShyatu {7}" "maqhImUqShu mAqtara$m {8} || 
"iqdaM ~MviShNuqH{9}" "pratadviShNu#H {10]" || 
"aqgnirmUqd^^rdhA {11}" "Buva#H {12}" || 
"anu# noq&dyAnu#matiq {13}" "ranvida#numateq tvam {14}" || 
"haqvyaqvAhaq(gg)q {15}" "svi#ShTam {16}" ( ) || 26 (10)
(Aqyaqtya# - gamaqth - svi#ShTam) (A3)

3.1.4	anuvAkaM 4 - deva nakShatreShTibrAhmaNam 
T.B.3.1.4.1
aqgnirvA a#kAmayata | aqnnAqdo deqvAnA(gg)# syAqmiti# | 
sa eqtamaqgnayeq kRutti#kAByaH puroqDASa#-maqShTAka#pAlaqM nira#vapat | 
tatoq vai so$&nnAqdo deqvAnA#maBavat | aqgnirvai deqvAnA#mannAqdaH || 
yathA# haq vA aqgnir deqvanA#-mannAqdaH | 
eqva(gm) haq vA eqSha ma#nuqShyA#NAM Bavati | 
ya eqtena# haqviShAq yaja#te | ya u# cainadeqvaM ~Mveda# || so&tra# juhoti | 
aqgnayeq svAhAq kRutti#kAByaqH svAhA$ | aqmbAyaiq svAhA# duqlAyaiq svAhA$ | 
niqtaqtnyai svAhAq &Braya#ntyaiq svAhA$ | 
meqGaya#ntyaiq svAhA# vaqraq.Shaya#ntyaiq svAhA$ | 
cuqpuqNIkA#yaiq svAheti# || 27 (15)

T.B.3.1.4.2
praqjApa#tiH praqjA a#sRujata | tA a#smAth sRuqShTAH parA#cIrAyann | 
tAsA(gm)# rohiqNI-maqBya#ddhyAyat | so#&kAmayata | upaq mA&&va#rteta | 
same#nayA gacCeqyeti# | sa eqtaM praqjApa#taye rohiqNyai caqruM nira#vapat | 
tatoq vai sA tamuqpAva#rtata | same#nayA &gacCata || 
upa# haq vA e#naM priqyamAva#rtate | saM priqyeNa# gacCate | 
ya eqtena# haqviShAq yaja#te | ya u# cainadeqvaM ~Mveda# || so&tra# juhoti | 
praqjApa#tayeq svAhA# rohiqNyai svAhA$ | 
roca#mAnAyaiq svAhA$ praqjAByaqH svAheti# || 28 (16)

T.B.3.1.4.3
somoq vA a#kAmayata | oSha#dhInA(gm) rAqjya-maqBija#yeyaqmiti# | 
sa eqta(gm) somA#ya mRugaSIqraq.ShAya# SyAmAqkaM caqruM paya#siq nira#vapat | 
tatoq vai sa oSha#dhInA(gm) rAqjyamaqBya#jayat | 
saqmAqnAnA(gm)# haq vai rAqjyamaqBija#yati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
somA#yaq svAhA# mRugaSIqraq.ShAyaq svAhA$ | 
iqnvaqkAByaqH svAhauSha#dhIByaqH svAhA$ | 
rAqjyAyaq svAhAq &Biji#tyaiq svAheti# || 29 (11)

T.B.3.1.4.4
ruqdro vA a#kAmayata | paqSuqmAnth syAqmiti# | 
sa eqta(gm) ruqdrAyAqrdrAyaiq praiya#~ggavaM caqruM paya#siq nira#vapat | 
tatoq vai sa pa#SuqmAna#Bavat | paqSuqmAn. haq vai Ba#vati | 
ya eqtena# haqviShAq yaja#te | ya u# cainadeqvaM ~Mveda# | 
so&tra# juhoti | ruqdrAyaq svAhAq &&rdrAyaiq svAhA$ | 
pinva#mAnAyaiq svAhA# paqSuByaqH svAheti# || 30 (10)

T.B.3.1.4.5
RuqkShA vA iqyama#loqmakA#&&sIt | sA&kA#mayata | 
oSha#dhIBiqr-vanaqspati#BiqH prajA#yeqyeti# | 
saitamadi#tyaiq puna#rvasuByAM caqruM nira#vapat | 
tatoq vA iqyamoSha#dhIBiqr-vanaqspati#BiqH prAjA#yata | 
prajA#yate haq vai praqjayA# paqSuBi#H | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | adi#tyaiq svAhAq puna#rvasuByAm | 
svAhA&&BU$tyaiq svAhAq prajA$tyaiq svAheti# || 31 (11)

T.B.3.1.4.6
bRuhaqspatiqrvA a#kAmayata | braqhmaqvaqrcaqsI syAqmiti# | 
sa eqtaM bRuhaqspata#ye tiqShyA#ya naivAqraM caqruM paya#siq nira#vapat | 
tatoq vai sa bra#hmavarcaqsya#Bavat | braqhmaqvaqrcaqsI haq vai Ba#vati | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
bRuhaqspata#yeq svAhA# tiqShyA#yaq svAhA$ | braqhmaqvaqrcaqsAyaq svAheti# || 32 (10)

T.B.3.1.4.7
deqvAqsuqrAH sam~Mya#ttA Asann | 
te deqvAH saqrpeBya# ASreqShAByaq Ajye# karaqmBaM nira#vapann | 
tAneqtABi#reqva deqvatA#-BiqrupA#nayann | 
eqtABi#rhaq vai deqvatA#Bir-dviqShantaqM BrAtRu#vyaq-mupa#nayati | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
saqrpeByaqH svAhA$&&SreqShAByaqH svAhA$ | daqndaqSUke$ByaqH svAheti# || 33 (9)

T.B.3.1.4.8
piqtaroq vA a#kAmayanta | piqtRuqloqka Ru#ddhnuyAqmeti# | 
ta eqtaM piqtRuByo# maqGABya#H puroqDASaq(gm)q ShaTka#pAlaqM nira#vapann | 
tatoq vai te pi#tRuloqka A$d^^rdhnuvann | piqtRuqloqke haq vA Ru#dhnoti | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
piqtRuByaqH svAhA# maqGABya#H | svAhA# &naqGAByaqH svAhA# &gaqdABya#H | 
svAhA# &rundhaqtIByaqH svAheti# || 34 (11)

T.B.3.1.4.9
aqryaqmA vA a#kAmayata | paqSuqmAnth syAqmiti# | 
sa eqtama#ryaqmNe Palgu#nIByAM caqruM nira#vapat | tatoq vai sa pa#SuqmAna#Bavat | 
paqSuqmAn. haq vai Ba#vati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | aqryaqmNe svAhAq Palgu#nIByAq(gg)q svAhA$ | 
paqSuByaqH svAheti# || 35 (10)

T.B.3.1.4.10
Bagoq vA a#kAmayata | BaqgI SreqShThI deqvAnA(gg)# syAqmiti# | 
sa eqtaM BagA#yaq Palgu#nIByAM caqruM nira#vapat | 
tatoq vai sa BaqgI SreqShThI deqvAnA#maBavat | 
BaqgI haq vai SreqShThI sa#mAqnAnA$M Bavati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
BagA#yaq svAhAq Palgu#nIByAq(gg)q svAhA$ | SraiShThyA#yaq svAheti# || 36 (10)

T.B.3.1.4.11
saqviqtA vA a#kAmayata | Sranme# deqvA dadhI#rann | saqviqtA syAqmiti# | 
sa eqta(gm) sa#viqtre hastA#ya puroqDASaqM dvAda#SakapAlaqM nira#vapadASUqnAM 
~MvrI#hIqNAm | tatoq vai tasmaiq SraddeqvA ada#dhata | saqviqtA&Ba#vat | 
Sraddhaq vA a#smai manuqShyA# dadhate | saqviqtA sa#mAqnAnA$M Bavati | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
saqviqtre svAhAq hastA#ya | svAhA# dadaqte svAhA# pRuNaqte | 
svAhA$ praqyacCa#teq svAhA$ pratigRuBNaqte svAheti# || 37 (14)

T.B.3.1.4.12
tvaShTAq vA a#kAmayata | ciqtraM praqjAM ~Mvi#ndeqyeti# | 
sa eqtaM tvaShTre# ciqtrAyai# puroqDASa#maqShTAka#pAlaqM nira#vapat | 
tatoq vai sa ciqtraM praqjAma#vindata | ciqtra(gm) haq vai praqjAM ~Mvi#ndate | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
tvaShTreq svAhA# ciqtrAyaiq svAhA$ | 
caitrA#yaq svAhA$ praqjAyaiq svAheti# || 38 (10)

T.B.3.1.4.13
vAqyurvA a#kAmayata | kAqmaqcAra#meqShu loqkeShvaqBija#yeyaqmiti# | 
sa eqtad-vAqyaveq niShTyA#yai gRuqShTyai duqgdhaM payoq nira#vapat | 
tatoq vai sa kA#maqcAra#meqShu loqkeShvaqBya#jayat | 
kAqmaqcAra(gm)# haq vA eqShu loqkeShvaqBija#yati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | vAqyaveq svAhAq niShTyA#yaiq svAhA$ | 
kAqmaqcArA#yaq svAhAq&Biji#tyaiq svAheti# || 39 (10)

T.B.3.1.4.14
iqndrAqgnI vA a#kAmayetAm | SraiShThya#M deqvAnA#-maqBija#yeqveti# | 
tAveqtami#ndrAqgniByAqM ~MviSA#KAByAM puroqDASaq-mekA#daSakapAlaqM nira#vapatAm | 
tatoq vai tau SraiShThya#M deqvAnA#-maqBya#jayatAm | 
SraiShThya(gm)# haq vai sa#mAqnAnA#maqBija#yati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
iqndrAqgniByAq(gg)q svAhAq viSA#KAByAq(gg)q svAhA$ | 
SraiShThyA#yaq svAhAq &Biji#tyaiq svAheti# || 40 (10)

T.B.3.1.4.15
athaiqtat-pau$rNamAqsyA AjyaqM nirva#pati | kAmoq vai pau$rNamAqsI | 
kAmaq Ajya$m | kAme#naiqva kAmaq(gm)q sama#d^^rdhayati | 
kShiqprame#naq(gm)q sa kAmaq upa#namati | yenaq kAme#naq yaja#te | so&tra# juhoti | 
pauqrNaqmAqsyai svAhAq kAmA#yaq svAhA&&ga#tyaiq svAheti# || 41 (8)
Special Korvai indicating the number of "vaakyams" in each Dasini of 4th Anuvakam 
(aqgniH pa~jca#daSa - praqjApa#tiqH ShoDa#Saq - somaq ekA#daSa - ruqdro daSaq - r.kShaikA#daSaq - bRuhaqspatiqr daSa# - devAsuqrA nava# - piqtaraq ekA#daSA-ryaqmA-Bagoq daSa# daSa-saviqtA catu#rdaSaq-tvaShTA#-vAqyu- 
ri#ndrAqgnI daSa# daqSA-thaiqtat pau$rNamAqsyA aqShTau pa~jca#daSa ) (A4)

3.1.5	anuvAkaM 5 - yamanakShatreShTibrAhmaNam 
T.B.3.1.5.1
miqtro vA a#kAmayata | miqtraqdheya#meqShu loqkeShvaqBi ja#yeyaqmiti# | 
sa eqtaM miqtrAyA#nUrAqdheBya#ScaqruM nira#vapat | 
tatoq vai sa mi#traqdheya#meqShu loqkeShvaqBya#jayat | 
miqtraqdheya(gm)# haq vA eqShu loqkeShvaqBija#yati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
miqtrAyaq svAhA# &nUrAqdheByaqH svAhA$ | 
miqtraqdheyA#yaq svAhAq &Biji#tyaiq svAheti# || 42 (10)

T.B.3.1.5.2
indroq vA a#kAmayata | jyaiShThya#M deqvAnA#-maqBija#yeyaqmiti# | 
sa eqtamindrA#ya jyeqShThAyai# puroqDASaq-mekA#daSakapAlaqM 
nira#vapanmaqhAvrI#hINAm | 
tatoq vai sa jyaiShThya#M deqvAnA#maqBya#jayat | 
jyaiShThya(gm)# haq vai sa#mAqnAnA#-maqBija#yati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | indrA#yaq svAhA$ jyeqShThAyaiq svAhA$ | 
jyaiShThyA#yaq svAhAq &Biji#tyaiq svAheti# || 43 (10)

T.B.3.1.5.3
praqjApa#tiqrvA a#kAmayata | mUla#M praqjAM ~Mvi#ndeqyeti# | 
sa eqtaM praqjApa#tayeq mUlA#ya caqruM nira#vapat | 
tatoq vai sa mUla#M praqjAma#vindata | mUla(gm)# haq vai praqjAM ~Mvi#ndate | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
praqjApa#tayeq svAhAq mUlA#yaq svAhA$ | praqjAyaiq svAheti# || 44 (10)

T.B.3.1.5.4
Apoq vA a#kAmayanta | saqmuqdraM kAma#maqBija#yeqmeti# | 
tA eqtamaqdByo#&ShAqDhABya#ScaqruM nira#vapann | 
tatoq vai tAH sa#muqdraM kAma#maqBya#jayann | saqmuqdra(gm) haq vai kAma#maqBija#yati | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
aqdByaH svAhA# &ShAqDhAByaqH svAhA$ | saqmuqdrAyaq svAhAq kAmA#yaq svAhA$ | 
aqBiji#tyaiq svAheti# || 45 (11)

T.B.3.1.5.5
viSveq vai deqvA a#kAmayanta | aqnaqpaqjaqyyaM ja#yeqmeti# | 
ta eqtaM ~MviSve$Byo deqveByo#&ShAqDhABya#ScaqruM nira#vapann | 
tatoq vai te#&napajaqyya-ma#jayann | aqnaqpaqjaqyya(gm) haq vai ja#yati | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
viSve$Byo deqveByaqH svAhA# &ShAqDhAByaqH svAhA$ | 
aqnaqpaqjaqyyAyaq svAhAq jityaiq svAheti# || 46 (10)

T.B.3.1.5.6
brahmaq vA a#kAmayata | braqhmaqloqkamaqBija#yeyaqmiti# | 
tadeqtaM brahma#Ne&Biqjite# caqruM nira#vapat | 
tatoq vai tadbra#hmaloqkamaqBya#jayat | braqhmaqloqka(gm) haq vA aqBija#yati | 
ya eqtena# haqviShAq yaja#te | ya u# cainadeqvaM ~Mveda# | 
so&tra# juhoti | brahma#Neq svAhA# &Biqjiteq svAhA$ | 
braqhmaqloqkAyaq svAhAq &Biji#tyaiq svAheti# || 47 (10)

T.B.3.1.5.7
viShNuqrvA a#kAmayata | puNyaq(gg)q Sloka(gm)# SRuNvIya | 
na mA# pAqpI kIqrtirAga#cCeqditi# | 
sa eqtaM ~MviShNa#ve SroqNAyai# puroqDASa#M trikapAqlaM nira#vapat | 
tatoq vai sa puNyaq(gg)q Sloka#ma SRuNuta | naina#M pAqpI kIqrtirA- ga#cCat | 
puNya(gm)# haq vai Sloka(gm)# SRuNute | naina#M pAqpI kIqrtirAga#cCati | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
viShNa#veq svAhA$ SroqNAyaiq svAhA$ | 
SlokA#yaq svAhA$ SruqtAyaq svAheti# || 48 (13)

T.B.3.1.5.8
vasa#voq vA a#kAmayanta | agra#M deqvatA#nAqM parI#yAqmeti# | 
ta eqtaM ~Mvasu#ByaqH Sravi#ShThAByaH puroqDASa#maqShTAka#pAlaqM nira#vapann | 
tatoq vai te&gra#M deqvatA#nAqM paryA#yann | agra(gm)# haq vai sa#mAqnAnAqM parye#ti | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
vasu#ByaqH svAhAq Sravi#ShThAByaqH svAhA$ | 
agrA#yaq svAhAq parI$tyaiq svAheti# || 49 (10)

T.B.3.1.5.9
indroq vA a#kAmayata | dRuqDho &Si#thilaH syAqmiti# | 
sa eqtaM ~Mvaru#NAya SaqtaBi#Shaje BeShaqjeBya#H puroqDASaqM daSa#kapAlaqM nira#vapat-kRuqShNAnA$M ~MvrIhIqNAm | 
tatoq vai sa dRuqDho&Si#thilo&Bavat | dRuqDho haq vA aSi#thilo Bavati | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
varu#NAyaq svAhA# SaqtaBi#Shajeq svAhA$ | 
BeqShaqjeByaqH svAheti# || 50 (10)

T.B.3.1.5.10
aqjo vA eka#pAdakAmayata | teqjaqsvI bra#hmavarcaqsI syAqmiti# | 
sa eqtamaqjAyaika#pade proShThapaqdeBya#ScaqruM nira#vapat | 
tatoq vai sa te#jaqsvI bra#hmavarcaqsya#Bavat | 
teqjaqsvI haq vai bra#hmavarcaqsI Ba#vati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
aqjAyaika#padeq svAhA$ proShThapaqdeByaqH svAhA$ | 
teja#seq svAhA$ brahmavarcaqsAyaq svAheti# || 51 (10)

T.B.3.1.5.11
ahiqrvai buqddhniyo#&kAmayata | iqmAM pra#tiqShThAM ~Mvi#ndeqyeti# | 
sa eqtamaha#ye buqddhniyA#ya proShThapaqdeBya#H puroqDASaqM BUmi#kapAlaqM nira#vapat | 
tatoq vai sa iqmAM pra#tiqShThA-ma#vindata | iqmA(gm) haq vai pra#tiqShThAM ~Mvi#ndate | 
ya eqtena# haqviShAq yaja#te | ya u# cainadeqvaM ~Mveda# | so&tra# juhoti | 
aha#ye buqddhniyA#yaq svAhA$ proShThapaqdeByaqH svAhA$ | 
praqtiqShThAyaiq svAheti# || 52 (10)

T.B.3.1.5.12
pUqShA vA a#kAmayata | paqSuqmAnth syAqmiti# | 
sa eqtaM pUqShNe reqvatyai# caqruM nira#vapat | tatoq vai sa pa#SuqmAna#Bavat | 
paqSuqmAn. haq vai Ba#vati | ya eqtena# haqviShAq yaja#te | ya u# cainadeqvaM ~Mveda# |
 so&tra# juhoti | pUqShNe svAhA# reqvatyaiq svAhA$ | 
paqSuByaqH svAheti# || 53 (10)

T.B.3.1.5.13
aqSvinauq vA a#kAmayetAm | SroqtraqsvinAqvaba#dhirau syAqveti# | 
tAveqtamaqSviByA#-maSvaqyugByA$M puroqDASa#M dvikapAqlaM nira#vapatAm | 
tatoq vai tau Sro$traqsvinAqvaba#dhirA-vaBavatAm | 
SroqtraqsvI haq vA aba#dhiro Bavati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
aqSviByAq(gg)q svAhA$&SvaqyugByAq(gg)q svAhA$ | 
SrotrA#yaq svAhAq Srutyaiq svAheti# || 54 (10)

T.B.3.1.5.14
yaqmo vA a#kAmayata | piqtRuqNA(gm) rAqjya-maqBija#yeyaqmiti# | 
sa eqtaM ~MyaqmAyA#paqBara#NIByaScaqruM nira#vapat | 
tatoq vai sa pi#tRuqNA(gm) rAqjyamaqBya#jayat | 
saqmAqnAnA(gm)# haq vai rAqjyamaqBija#yati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
yaqmAyaq svAhA# &paqBara#NIByaqH svAhA$ | 
rAqjyAyaq svAhAq &Biji#tyai svAheti# || 55 (10)

T.B.3.1.5.15
athaiqtada#-mAqvAsyA#yAq AjyaqM nirva#pati | kAmoq vA a#mAvAqsyA$ | 
kAmaq Ajya$m | kAme#naiqva kAmaq(gm)q sama#d^^rdhayati | 
kShiqprame#naq(gm)q sa kAmaq upa#namati | yenaq kAme#naq yaja#te | so&tra# juhoti | 
aqmAqvAqsyA#yaiq svAhAq kAmA#yaq svAhA &&ga#tyaiq svAheti# || 56 (8) 

Special Korvai indicating the number of "vaakyams" in each Dasini of 5th Anuvakam 
(miqtra - indra#H - praqjApa#tiqr daSa# daqSA - paq ekA#daSaq - viSveq 
brahmaq daSa#daSaq - viShNuq strayo#daSaq - vasa#vaq - indroq& - jo&hiqrvai - 
buqddhniya#H - puqShA - &Svinau# - yaqmo daSa#daqSA - thaiqtada# - 
mAvAqsyA#yA aqShTau pa~jca#daSa ) (A5)

3.1.6	anuvAkaM 6 - cAndramasAdIShTibrAhmaNam 
T.B.3.1.6.1
caqndramAq vA a#kAmayata | 
aqhAqrAqtrA-na#d^^rdhamAqsAn-mAsA#-nRuqtUnth- sa#m~Mvathsaqra-mAqptvA | 
caqndrama#saqH sAyu#jya(gm) saloqkatA#-mApnuyAqmiti# | 
sa eqtaM caqndrama#se pratIqdRuSyA#yai puroqDASaqM pa~jca#daSakapAlaqM nira#vapat | 
tatoq vai so#&horAqtrA-na#d^^rdhamAqsAn-mAsA#-nRuqtUnth-sa#m~Mvathsaqra-mAqptvA | 
caqndrama#saqH sAyu#jya(gm) saloqkatA#mApnot | 
aqhoqrAqtrAn. haq vA a#d^^rdhamAqsAn mAsA#n-RuqtUnth-sa#m~Mvathsaqra-mAqptvA | 
caqndrama#saqH sAyu#jya(gm) saloqkatA#mApnoti | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
caqndrama#seq svAhA$ pratIqdRuSyA#yaiq svAhA$ | 
aqhoqrAqtreByaqH svAhA$ &d^^rdhamAqseByaqH svAhA$ | 
mAse$ByaqH svAhaqrtuByaqH svAhA$ | saqm~M^^vaqthsaqrAyaq svAheti# || 57 (15)

T.B.3.1.6.2
aqhoqrAqtre vA a#kAmayetAm | atya#horAqtre mu#cyevahi | 
na nA#vahorAqtre A$pnuyAtAqmiti# | te eqtama#horAqtrAByA$M caqruM nira#vapatAm |
 dvaqyAnA$M ~MvrIhIqNAm | SuqklAnA$M ca kRuqShNAnA$M ca | saqvAqtyorduqgdhe | 
SveqtAyai# ca kRuqShNAyai# ca | tatoq vai te atya#horAqtre a#mucyete | 
naine# ahorAqtre A$pnutAm | ati# haq vA a#horAqtre mu#cyate | 
naina#mahorAqtre A$pnutaH | ya eqtena# haqviShAq yaja#te | ya u# cainadeqvaM~Mveda# | 
so&tra# juhoti | ahneq svAhAq rAtri#yaiq svAhA$ | 
ati#muktyaiq svAheti# || 58 (17)

T.B.3.1.6.3
uqShA vA a#kAmayata | priqyA &&diqtyasya# suqBagA$ syAqmiti# | 
saitamuqShase# caqruM nira#vapat | 
tatoq vai sA priqyA &&diqtyasya# suqBagA# &Bavat | 
priqyo haq vai sa#mAqnAnA(gm)# suqBago# Bavati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | uqShaseq svAhAq vyu#ShTyaiq svAhA$ | 
vyUqShuShyaiq svAhA$ vyuqcCantyaiq svAhA$ | vyu#ShTAyaiq svAheti# || 59 (11)

T.B.3.1.6.4
athaiqtasmaiq nakSha#trAya caqruM nirva#pati | yathAq tvaM deqvAnAqmasi# | 
eqvamaqhaM ma#nuqShyA#NAM BUyAsaqmiti# | yathA# haq vA eqtad-deqvAnA$m | 
eqva(gm) haq vA eqSha ma#nuqShyA#NAM Bavati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | nakSha#trAyaq svAho#deShyaqte svAhA$ | 
uqdyaqte svAhodi#tAyaq svAhA$ | hara#seq svAhAq Bara#seq svAhA$ | 
BrAja#seq svAhAq teja#seq svAhA$ | 
tapa#seq svAhA$ brahmavarcaqsAyaq svAheti# || 60 (13)

T.B.3.1.6.5
sUryoq vA a#kAmayata | nakSha#trANAM pratiqShThA syAqmiti# | 
sa eqta(gm) sUryA#yaq nakSha#treByaScaqruM nira#vapat | 
tatoq vai sa nakSha#trANAM pratiqShThA &Ba#vat | 
praqtiqShThA haq vai sa#mAqnAnA$M Bavati | ya eqtena# haqviShAq yaja#te | 
ya u# cainadeqvaM ~Mveda# | so&tra# juhoti | 
sUryA#yaq svAhAq nakSha#treByaqH svAhA$ | praqtiqShThAyaiq svAheti# || 61 (10)

T.B.3.1.6.6
athaiqtamadi#tyai caqruM nirva#pati | iqyaM ~MvA adi#tiH | 
aqsyAmeqva prati# tiShThati | so&tra# juhoti | 
adi#tyaiq svAhA$ pratiqShThAyaiq svAheti# || 62 (5)

T.B.3.1.6.7
athaiqtaM ~MviShNa#ve caqruM nirva#pati | yaqj~jo vai viShNu#H | 
yaqj~ja eqvAntaqtaH prati# tiShThati | so&tra# juhoti | 
viShNa#veq svAhA# yaqj~jAyaq svAhA$ | praqtiqShThAyaiq svAheti# || 63 (6)
(caqndramAqH pa~jca#daSA - horAqtre saqptada# - SoqShA ekA#daqSA - thaiqtasmaiq nakSha#ttAyaq trayo#daSaq - sUryoq daSA - thaiqtamadi#tyaiq pa~jcA - thaiqtaM ~MviShNa#veq ShaTth saqpta) (A6)

Special Korvai
[saqviqtA&&SUqnAM ~MvrI#hIqNAmindro# maqhAvrI#hINAqmindra#H kRuqShNAno$M 
~MvrIhIqNAma#horAqtre dvaqyAnA$M ~MvrIhIqNAm | piqtaraqH ShaTka#pAla(gm) saviqtA dvAda#SakapAlamindrAqgnI ekA#daSakapAlaqmindraq ekA#daSakapAlaqmindroq daSa#kapAlaqM ~MviShNu#strikapAqlamahiqr BUmi#kapAlamaqSvinau$ dvikapAqlaM caqndramAqH pa~jca#daSakapAlamaqgniratvaShTAq vasa#voq&ShTAka#pAlamaqnyatra# caqrum | ruqdro$&ryaqmA pUqShA pa#SuqmAnth syAq(gm)q somo# ruqdro bRuhaqspatiqH paya#si vAqyuH payaqH somo# vAqyuri#ndrAqgnI miqtra indraq Apoq brahma# yaqmo#&Biji#tyaiq tvaShTA$ praqjApa#tiH praqjAyai# paurNamAqsyA a#mAvAqsyA#yAq Aga#tyaiq viSveq jityA# 
aqSvinauq Srutyai$ | brahmaq tadeqtaM ~MviShNuqH sa eqtaM ~MvAqyuH sa eqtadApaqstAH | piqtaroq viSveq vasa#vo&kAmayantaqmetiq ta eqtaM nira#vapann | Apo#&kAmayantaq metiq tA eqtaM nira#vapann | iqndrAqgnI aqSvinA#vakAmayetAqM ~Mvetiq tAveqtaM nira#vapadAm | aqhoqrAqtre vA a#kAmayetAqmitiq te eqtaM nira#vapatAm | 
aqnyatrA#kAmayataqmitiq sa eqtaM nira#vapat | iqndrAqgnI SraiShThyaqmindroq 
jyaiShThyaqmindro# dRuqDhaH | AhiqH sUryo&di#tyaiq viShNa#ve pratiqShThAyai$ | 
somo# yaqmaH sa#mAqnAnA$m | aqgnirno# rIriShadaqnyatra# rIriShaH]

[viqduSho# haqviShAq ya u# cainadeqvaM ~Mveda# | iShTi#Biqrya u# cainA eqvaM ~Mveda# | 
aqnyatra# brAhmaqNe ya u# cainameqvaM ~Mveda# ] 

Prapaataka Korvai with starting Padams of 1 to 6 Anuvaakams :- 
(aqgnirna#-RuqddhyAsmaq-navo#navoq-&gnir-miqtra - ScaqndramAqH ShaT) 

Korvai with starting Words of 1, 11, 21 Series of Dasinis :-
(aqgnirnaq - stanno# vAqyu - rahi#rbUqddhniya# - RuqkShA vA iqya - mathaiqtat pau$rNamAqsyA - aqjo vA eka#pAqth - sUryaq striSha#ShTiH) 

First and Last Word 3rd Ashtakam 1st Prapaatakam :-
(aqgnirna#H - pAtu pratiqShThAyaiq svAheti# )
|| hari#H oM ||

|| kRuShNa yajurvedIya taittirIya brAhmaNe tRutIyAShTake prathamaH prapAThakaH samAptaH ||

Appendix (of expansions)
T.B.3.1.2.11 - "niqveSa#nIq {1}" "yatte# deqvA ada#dhuH {2}"
niqveSa#nI saq~ggama#nIq vasU#nAqM ~MviSvA# rUqpANiq vasU$nyAveqSaya#ntI | 
saqhaqsraqpoqSha(gm) suqBagAq rarA#NAq sA naq Agaqn varca#sA sam~MvidAqnA || {1}

yatte# deqvA ada#dhur BAgaqdheyaqmamA#vAsye saqm~Mvasa#nto mahiqtvA | 
sAno# yaqj~jaM pi#pRuhi viSvavAre raqyiM no# dhehi suBage suqvIra$M || {2}
( Both {1] and {2] appearing in T.S.3.5.1.1) 
---------------------------------------------------------------------------------
T.B.3.1.3.1 - "navo# navo Bavatiq jAya#mAnoq {3]" 
"yamA#diqtyA aq(gm)qSumA$pyAqyaya#nti {4}" 
navo#navo Bavatiq jAya#mAqno&hnA$M keqturuqShasA# meqtyagre$ | 
BAqgaM deqveByoq vida#dhAtyAqyan pracaqndramA$stirati dIqrGamAyu#H || {3]

yamA#diqtyA aq(gm)qSumA$pyAqyaya#ntiq yamakShi#taq-makShi#tayaqH piba#nti | 
tena# noq rAjAq varu#Noq bRuhaqspatiqrA pyA#yayantuq Buva#nasya goqpAH || {4]
(Both {3] and {4] appearing in T.S.2.4.14.1)
---------------------------------------------------------------------------------
T.B.3.1.3.3 - "uduqtyaM {5}" "ciqtram {6}" 
uduq tyaM jAqtave#dasaM deqvaM ~Mva#hanti keqtava#H | dRuqSe viSvA#yaq sUrya$M || {5}

ciqtraM deqvAnAq-muda#gAqdanI#kaqM cakShu#r miqtrasyaq varu#NasyAq&gneH | 
A& prAq dyAvA#pRuthiqvI aqntari#kShaq(gm)q sUrya# AqtmA jaga#tastaqsthuSha#Sca || {6}
( Both {5] and {6] appearing in T.S.1.4.43.1
---------------------------------------------------------------------------------
T.B.3.1.3.3 - "adi#tirna uruShyaqtu {7}" "maqhImUqShu mAqtara$m {8}" 
adi#tirna uruShyaqtvadi#tiqH Sarma# yacCatu | adi#tiH pAqtva(gm) ha#saH || {7}

maqhImUqShu mAqtara(gm)# suvraqtAnA#mRuqtasyaq patnIqmava#se huvema | 
tuqviqkShaqtrAmaqjara#ntImurUqcI(gm) suqSarmA#Naqmadi#ti(gm) suqpraNI#tiM || {8}
( Both {7] and {8] appearing in T.S.1.5.11.5) 
---------------------------------------------------------------------------------
T.B.3.1.3.3 - "iqdaM ~MviShNuqH {9}" "pratadviShNu#H {10}" 
iqdaM ~MviShNuqr vica#krame treqdhA ni da#dhe paqdaM | 
sa mU#Dhamasya pA(gm) suqqre || {9} (Appearing in T.S.1.2.13.1)

pratad-viShNu#H stavate vIqryA#ya | mRuqgo na BIqmaH ku#caqro gi#riqShThAH | 
yasyoqruShu# triqShu viqkrama#NeShu | adhi#kShiqyantiq Buva#nAniq viSvA$ || {10}
(Appearing in T.B.2.4.3.4) 
---------------------------------------------------------------------------------
T.B.3.1.3.3 - "aqgnirmUqrdhA {11}" "Buva#H {12}" 
aqgnirmUqrdhA diqvaH kaqkut pati#H pRuthiqvyA aqyaM | 
aqpA(gm) retA(gm)#si jinvati || {11}

Buvo# yaqj~jasyaq raja#saSca neqtA yatrA# niqyudBiqH saca#se SiqvABi#H | 
diqvi mUqrdhAna#M dadhiShe suvaqrq.ShAM jiqhvAma#gne cakRuShe havyaqvAha$M || {12}
( Both {11] and {12] appearing in T.S.4.4.4.1
---------------------------------------------------------------------------------
T.B.3.1.3.3 -"anu# noq&dyAnu#matiq {13}" "ranvida#numateq tvam {14}" 
anu# noq&dyA&nu#matir yaqj~jaM deqveShu# manyatAM | 
aqgniSca# havyaqvAha#noq Bava#tAM dAqSuSheq maya#H || {13}

anvida#numateq tvaM manyA#saiq Sa~jca#naH kRudhi | 
kratveq dakShA#ya no hinuq praNaq AyU(gm)#Shi tAriShaH || {14}
( Both {13] and {14] appearing in T.S.3.3.11.3)
T.B.3.1.3.3 - "haqvyaqvAhaq(gg)q {15}" "svi#ShTam {16}" 
haqvyaqvAha#-maBimAtiqShA&ha$m | raqkShoqhaNaqM pRuta#nAsu jiqShNum | 
jyoti#ShmantaqM dIdya#taqM pura#ndhim | aqgni(gg) svi#ShTaqkRutaqmA hu#vema || {15}

svi#ShTamagne aqBi tat pRu#NAhi | viSvA# devaq pRuta#nA aqBiShya | 
uqruM naqH panthA$M pradiqSanvi BA#hi | jyoti#Shmaddhehyaqjara#M naq Ayu#H || {16}
(Both {15] and {16] appearing in T.B.2.4.1.4) 
=============
oM namaH paramAtmane, SrI mahAgaNapataye namaH
SrI guruByo namaH, haqriqH oM

3.2	dvitIyaH prapAThakaH - daSapUrNamAseShTibrAhmaNam

3.2.1	anuvAkaM 1 - vathsApAkaraNam 

T.B.3.2.1.1
tRuqtIya#syAmiqto diqvi soma# AsIt | taM gA#yaqtryAha#rat | 
tasya# paqrNama#cCidyata | tat paqrNo#&Bavat | tat paqrNasya# parNaqtvam | 
brahmaq vai paqrNaH | yat pa#rNaSAqKayA# vaqthsAna#pAkaqroti# | 
brahma#NaiqvainA#naqpAka#roti || gAqyaqtro vai paqrNaH | gAqyaqtrAH paqSava#H | 1 (10)

T.B.3.2.1.2
tasmAqt trINi#trINi paqrNasya# palAqSAni# | triqpadA# gAyaqtrI | 
yat pa#rNaSaqKayAq gAH prAqrpaya#ti | svayaiqvainA# deqvata#yAq prArpa#yati | 
yaM kAqmaye#tA paqSuH syAqditi# | aqpaqrNAM tasmaiq SuShkA$grAqmAha#ret | 
aqpaqSureqva Ba#vati | yaM kAqmaye#ta paSuqmAnth syAqditi# | 
baqhuqpaqrNAM tasmai# bahuSAqKAmAha#ret | paqSuqmanta#-meqvaina#M karoti || 2 (10)

T.B.3.2.1.3
yat prAcI#mAqhare$t | deqvaqloqka-maqBija#yet | yadudI#cIM manuShyaloqkam | 
prAcIqmudI#cIqmAha#rati | uqBayo$r loqkayo#-raqBiji#tyai || 
iqShe tvoqrje tvetyA#ha | iSha#meqvorjaqM ~Myaja#mAne dadhAti || 
vAqyavaqH sthetyA#ha | vAqyurvA aqntari#kShaqsyAddhya#kShAH | 
aqntaqriqkShaqdeqvaqtyA$H Kaluq vai paqSava#H | 3 (10)

T.B.3.2.1.4
vAqyava# eqvainAqn pari# dadAti | pra vA e#nAneqtadA-ka#roti | yadAha# | 
vAqyavaqH sthetyu#pAqyavaqH sthetyA#ha | yaja#mAnAyaiqva paqSUnupa#hvayate || 
deqvo va#H saviqtA prArpa#yaqtvityA#haq prasU$tyai || SreShTha#tamAyaq karma#Naq ityA#ha | 
yaqj~jo hi SreShTha#tamaqM karma# | tasmA#deqvamA#ha || 
ApyA#yaddhvamaGniyA devaBAqgamityA#ha | 4 (10)

T.B.3.2.1.5
vaqthseBya#Scaq vA eqtAH puqrA ma#nuqShye$Byaq-ScApyA#yanta | 
deqveBya# eqvainAq indrAqyApyA#yati || Urja#svatIqH paya#svatIqrityA#ha | 
Urjaq(gm) qhi paya#H saqmBara#nti || 
praqjAva#tI-ranamIqvA a#yaqkShmA ityA#haq prajA$tyai | 
mAva#H steqna I#Sataq mA&GaSa(gm)#saq ityA#haq guptyai$ || 
ruqdrasya# heqtiH pari# vo vRuNaqktvityA#ha | ruqdrA deqvainA$-strAyate || 
dhruqvA aqsmin gopa#tau syAta baqhvIrityA#ha | 
dhruqvA eqvAsmi#n baqhvIH ka#roti ( ) || 5 (10)

T.B.3.2.1.6
yaja#mAnasya paqSUn pAqhItyA#ha | paqSuqnAM go#pIqthAya# | 
tasmA$thsAqyaM paqSavaq upa# saqmAva#rtante || ana#dhaH sAdayati | 
garBA#NAqM dhRutyAq apra#pAdAya | tasmAqdgarBA$H praqjAnAqmapra#pAdukAH | 
uqparI#vaq nida#dhAti | uqparI#vaq hi su#vaqrgo loqkaH | 
suqvaqrgasya# loqkasyaq sama#ShTyai || 6 (9) 
(paqSava#H - karoti - paqSavo# - devaBAqgamityA#ha - karotiq - +nava# ca) (A1)

3.2.2	anuvAkaM 2 - barhirAharaNam 
T.B.3.2.2.1
deqvasya# tvA saviqtuH pra#saqva itya#Svapaqrq.SumAda#tteq prasU$tyai | 
aqSvino$r-bAqhuByAqmityA#ha | aqSvinauq hi deqvAnA#maddhvaqryU AstA$m | 
pUqShNo hastA$ByAqmityA#haq yatyai$ || yo vA oSha#dhIH parvaqSo veda# | 
nainAqH sa hi#nasti | praqjApa#tiqrvA oSha#dhIH parvaqSo ve#da | 
sa e#nAq na hi#nasti | aqSvaqpaqrSvA baqrq.hiracCai#ti | 
prAqjAqpaqtyo vA aSva#H sayoniqtvAya# | 7 (10)

T.B.3.2.2.2
oSha#dhInAqmahi(gm)#sAyai || yaqj~jasya# GoqShadaqsItyA#ha | 
yaja#mAna eqva raqyiM da#dhAti | pratyu#ShTaq(gm)q rakShaqH pratyu#ShTAq arA#tayaq ityA#ha | 
rakSha#sAq-mapa#hatyai || preyama#gAddhiqShaNA# baqrq.hiracCetyA#ha | 
viqdyA vai dhiqShaNA$ | viqdyayaiqvainaqdacCai#ti || 
manu#nA kRuqtA svaqdhayAq vitaqShTetyA#ha | 
mAqnaqvI hi par.Su#H svaqdhAkRu#tA | 8 (10)

T.B.3.2.2.3
ta Ava#hanti kaqvaya#H puqrastAqdityA#ha | SuqSruqvA(gm)soq vai kaqvaya#H | 
yaqj~jaH puqrastA$t | muqKaqta eqva yaqj~jamAra#Bate | 
athoq yadeqtaduqktvA yataqH kuta#ScAqhara#ti | 
tat prAcyA# eqva diqSo Ba#vati || 
deqveByoq juShTa#miqha baqrq.hirAqsadaq ityA#ha | baqrq.hiShaqH samRu#ddhyai | 
karmaqNo&na#parAdhAya || deqvAnA$M pariShUqtamaqsItyA#ha | 9 (10)

T.B.3.2.2.4
yadvA iqdaM kiM ca# | tad-deqvAnA$M pariShUqtam | 
athoq yathAq vasya#se pratiq procyAheqdaM ka#riShyAqmIti# | 
eqvameqva tada#ddhvaqryur-deqveBya#H pratiq procya# baqrq.hirdA#ti | 
Aqtmano&hi(gm)#sAyai || yAva#taH staqmbAn pa#ri diqSet | 
yatteShA#-mucCiq(gg)qShyAt | atiq tad-yaqj~jasya# recayet | 
eka(gg)# staqmbaM pari#diSet | ta(gm) sarva#M dAyAt | 10 (10)

T.B.3.2.2.5
yaqj~jasyAna#tirekAya || vaqrq.ShavRu#ddha-maqsItyA#ha | 
vaqrq.Sha vRu#ddhAq vA oSha#dhayaH || deva# bar.hiqrityA#ha | 
deqveBya# eqvaina#t karoti | mA tvAq&nva~gmA tiqryagityAqhA hi(gm)#sAyai | 
parva# te rAddhyAsaqmityAq-had^^rdhyai$ || 
AqcCeqttA teq mA ri#ShaqmityA#ha | nAsyAqtmano# mIyate | 
ya eqvaM ~Mveda# || 11 (10)

T.B.3.2.2.6
deva#bar.hiH Saqtava#l.SaqM ~MviroqhetyA#ha | praqjA vai baqrq.hiH | 
praqjAnA$M praqjana#nAya || saqhasra#val.SAq vi vaqya(gm) ru#heqmetyA#ha | 
AqSiSha#meqvaitAmASA$ste || pRuqthiqvyAH saqpRuMca#H pAqhItyA#haq prati#ShThityai || 
ayu#~ggAyu~ggAn-muqShTIn ~Mlu#noti | miqthuqnaqtvAyaq prajA$tyai || 
suqsaqBRuMtA$ tvAq saMBa#rAqmItyA#ha | brahma#Naiqvainaqth- saMBa#rati || 12 (10)

T.B.3.2.2.7
adi#tyaiq rAsnAq&sItyA#ha | iqyaM ~MvA adi#tiH | 
aqsyA eqvainaqd-rAsnA$M karoti || iqndrAqNyai saqnaMha#naqmityA#ha | 
iqndrAqNI vA agre# deqvatA#nAq(gm)q sama#nahyata | sA &&d^^rdhno$t | 
Ruddhyaiq saMna#hyati | praqjA vai baqrq.hiH | 
praqjAnAqmapa#rAvApAya | tasmAqth-snAva#saMtatAH praqjA jA#yante || 13 (10)

T.B.3.2.2.8
pUqShA te$ graqnthiM gra#thnAqtvityA#ha | puShTi#meqva yaja#mAne dadhAti || 
sa teq mA&& sthAqdityAqhAhi(gm)#sAyai || paqScAt prA~jcaqmupa#gUhati | 
paqScAd vai prAqcInaq(gm)q reto# dhIyate | 
paqScAdeqvAsmai$ prAqcInaq(gm)q reto# dadhAti || 
indra#sya tvA bAqhuByAq-mudya#cCaq ityA#ha | iqndriqyameqva yaja#mAne dadhAti || 
bRuhaqspate$rmUqd^^rdhnA ha#rAqmItyA#ha | brahmaq vai deqvAnAqM bRuhaqspati#H | 14 (10)

T.B.3.2.2.9
brahma#Naiqvaina#ddharati || uqrva#ntari#kShaq-manviqhItyA#haq gatyai$ || 
deqvaqgaMqmamaqsItyA#ha | deqvAneqvaina#dgamayati || ana#dhaH sAdayati | 
garBA#NAqM dhRutyAq apra#pAdAya | tasmAqd-garBA$H praqjAnAqmapra#pAdukAH | 
uqparI#vaq nida#dhAti | uqparI#vaq hi su#vaqrgo loqkaH | 
suqvaqrgasya# loqkasyaq sama#ShTyai ( ) || 15 (10)
(saqyoqniqtvAya# - svaqdhAkRu#tAq - &sItyA#ha - dAyAqd - veda# - Barati - jAyanteq - bRuhaqspatiqH - sama#ShTyai) (A2)

3.2.3	anuvAkaM 3 - dohanam 
T.B.3.2.3.1
pUqrveqdyuriqddhmA baqrq.hiH ka#roti | yaqj~jameqvAraBya# gRuhIqtvopa#vasati || 
praqjApa#tir yaqj~jama#sRujata | tasyoqKe a#sra(gm)setAm | yaqj~jo vai praqjApa#tiH | 
yath sA$nnAyyoqKe Bava#taH | yaqj~jasyaiqva taduqKe upa#dadhAqtya-pra#sra(gm)sAya || 
Sundha#ddhvaqM daivyA#yaq karma#Ne devayaqjyAyAq ityA#ha | 
deqvaqyaqjyAyA# eqvainA#ni Sundhati || mAqtaqriSva#no Gaqrmo#&sItyA#ha | 16 (10)

T.B.3.2.3.2
aqntari#kShaqM ~Mvai mA#taqriSva#no GaqrmaH | eqShAM ~MloqkAnAqM ~MvidhRu#tyai || 
dyaura#si pRuthiqvya#sItyA#ha | diqvaScaq hye#ShA pRu#thiqvyAScaq saMBRu#tA | yaduqKA | 
tasmA#deqvamA#ha || viqSvadhA#yA asi paraqmeNaq dhAmnetyA#ha | 
vRuShTiqrvai viqSvadhA#yAH | vRuShTi#meqvAva#rundhe | 
dRu(gm)ha#svaq mA hvAqrityA#haq dhRutyai$ || 17 (10)

T.B.3.2.3.3
vasU#nAM paqvitra#maqsItyA#ha | prAqNA vai vasa#vaH | 
teShAqM ~MvA eqtad-BA#gaqdheya$m | yat paqvitra$m | teBya# eqvaina#t karoti || 
SaqtadhA#ra(gm) saqhasra#dhAraqmityA#ha | prAqNeShveqvAyu#r-dadhAti sarvaqtvAya# || 
triqvRut pa#lASaSAqKAyA$M darBaqmaya#M Bavati | triqvRudvai prAqNaH | 
triqvRuta#meqva prAqNaM ma#ddhyaqto yaja#mAne dadhAti | 18 (10)

T.B.3.2.3.4
sauqmyaH paqrNaH sa#yoniqtvAya# | sAqkShAt paqvitra#M daqrBAH | 
prAKsAqyamadhiq nida#dhAti | tat prA#NApAqnayo# rUqpam | tiqryak^^prAqtaH | 
tad-dar.Sa#sya rUqpam | dAqrSya(gg) hye#tadaha#H | annaqM ~Mvai caqndramA$H | 
anna#M prAqNAH | uqBaya#meqvopaiqtyajA#mitvAya | 19 (10)

T.B.3.2.3.5
tasmA#daqya(gm) saqrvata#H pavate || huqtaH stoqko huqto draqPsa ityA#haq prati#ShThityai | 
haqviSho&ska#ndAya | na hi huqta(gg) svAhA#kRutaq(gg)q skanda#ti | 
diqvi nAkoq nAmAqgniH | tasya# viqpruSho# BAgaqdheya$m | 
aqgnaye# bRuhaqte nAkAqyetyA#ha | 
nAka#meqvAgniM BA#gaqdheye#naq sama#d^^rdhayati | 
svAhAq dyAvA#pRuthiqvIByAqmityA#ha | 
dyAvA#pRuthiqvyoreqvainaqt-prati#ShThApayati | 20 (10)

T.B.3.2.3.6
paqvitra#vaqtyAna#yati | aqpAM caiqvauSha#dhInAM caq rasaq(gm)q sa(gm)sRu#jati | 
athoq oSha#dhIShveqva paqSUn prati#ShThApayati || aqnvAqraByaq vAca#M ~MyacCati | 
yaqj~jasyaq dhRutyai$ | dhAqraya#nnAste | dhAqraya#nta ivaq hi duqhanti# | 
kAma#dhukShaq ityAqhAtRuqtIya#syai | traya# iqme loqkAH | 
iqmAneqva loqkAn. yaja#mAno duhe | 21 (10)

T.B.3.2.3.7
aqmUmitiq nAma# gRuhNAti | BaqdrameqvAsAqM karmAqviShka#roti || 
sA viqSvAyuqH sA viqSvavya#cAqH sA viqSvakaqrmetyA#ha | iqyaM ~Mvai viqSvAyu#H | 
aqntari#kShaM ~MviqSvavya#cAH | aqsau viqSvaka#rmA | 
iqmAneqvaitABi#rloqkAn. ya#thApUqrvaM du#he | 
athoq yathA$ pradAqtre puNya#mAqSAste$ | eqvameqvainA# eqtadupa#stauti | 
tasmAqt-prAdAqdityuqnnIyaq vanda#mAnA upastuqvanta#H 
paqSUn du#hanti | 22 (10)

T.B.3.2.3.8
baqhu duqgdhIndrA#ya deqveByo# haqviritiq vAcaqM ~MvisRu#jate | 
yaqthAq deqvaqtameqva prasau#ti | daivya#sya ca mAnuqShasya# caq vyAvRu#ttyai | 
trirA#ha | triSha#tyAq hi deqvAH | avA#caM ~Myaqmo&na#nvA-raqByotta#rAH | 
apa#rimitameqvAva#rundhe || na dA#rupAqtreNa# duhyAt | aqgniqvadvai dA#rupAqtram | 
yad-dA#rupAqtreNa# duqhyAt | 23 (10)

T.B.3.2.3.9
yAqtayA$mnA haqviShA# yajeta | athoq KalvA#huH | 
puqroqDASa#muKAniq vai haqvI(gm)Shi# | 
neta i#taH puroqDASa(gm)# haqviShoq yAmoq&stIti# | 
kAma#meqva dA#rupAqtreNa# duhyAt || SUqdra eqva na du#hyAt | 
asa#toq vA eqSha saMBU#taH | yacCUqdraH | aha#vireqva tadityA#huH | 
yacCUqdro dogdhIti# | 24 (10)

T.B.3.2.3.10
aqgniqhoqtrameqvana du#hyAcCUqdraH | taddhi not-puqnanti# | 
yaqdA Kaluq vai paqvitra#maqtyeti# | athaq taddhaqviriti# || 
saMpRu#cyaddhva-mRutAvarIqrityA#ha | 
aqpAM caiqvauSha#dhInAM caq rasaq(gm)q sa(gm)sRu#jati | 
tasmA#daqpAM cauSha#dhInAM caq rasaqmupa# jIvAmaH | 
maqndrA dhana#sya sAqtayaq ityA#ha | puShTi#meqva yaja#mAne dadhAti || 
some#naq tvA&&ta#naqcmIndrA#yaq dadhItyA#ha | 25 (10)

T.B.3.2.3.11
soma#meqvaina#t karoti | yo vai soma#M BakShayiqtvA | 
saqM~Mvaqthsaqra(gm) somaqM na piba#ti | puqnaqrBakShyo$&sya somapIqtho Ba#vati || 
somaqH Kaluq vai sA$nAMqyyam | ya eqvaM ~MviqdvAnth sA$nAMqyyaM piba#ti | 
aqpuqnaqrBakShyo$&sya somapIqtho Ba#vati | na mRuqnmayeqnApi#daddhyAt | 
yan mRuqnmaye#nApidaqddhyAt | piqtRuqdeqvaqtya(gg)# syAt | 26 (10)

T.B.3.2.3.12
aqyaqspAqtreNa# vA dArupAqtreNaq vA&pi#dadhAti | taddhi sade#vam || 
uqdaqnvad- Ba#vati | Apoq vai ra#kShoqGnIH | rakSha#sAq-mapa#hatyai || 
ada#stamasiq viShNa#veq tvetyA#ha | yaqj~jo vai viShNu#H | 
yaqj~jAyaiqvainaqdada#staM karoti | viShNo# haqvya(gm) ra#kShaqsvetyA#haq guptyai$ || 
ana#dhaH sAdayati ( ) | garBA#NAqM dhRutyAq apra#pAdAya | 
tasmAqd-garBA$H praqjAnAqma pra#pAdukAH | uqparI#vaq nida#dhAti | 
uqparI#vaq hi su#vaqrgo loqkaH | suqvaqrgasya# loqkasyaq sama#ShTyai || 27 (15)
(aqsItyA#haq - dhRutyaiq - yaja#mAne dadhAq - tyajA#mitvAya - sthApayati - duhe - duhanti - duqhyAd - dogdhItiq - dadhItyA#ha - syAth - sAdayatiq pa~jca# ca) (A3)

3.2.4	anuvAkaM 4 - havirnirvApaH 
T.B.3.2.4.1
karma#Ne vAM deqveBya#H SakeyaqmityA#haq Saktyai$ | 
yaqj~jasyaq vai santa#tiqmanu# praqjAH paqSavoq yaja#mAnasyaq santA#yante | 
yaqj~jasyaq vicCi#ttiqmanu# praqjAH paqSavoq yaja#mAnasyaq vicCi#dyante | 
yaqj~jasyaq santa#tirasi yaqj~jasya# tvAq saMta#tyai stRuNAmiq santa#tyai tvA 
yaqj~jasyetyAha#vaqnIyAqth santa#noti | 
yaja#mAnasya praqjAyai# paSUqnA(gm) santa#tyai || aqpaH praNa#yati | 
SraqddhA vA Apa#H | SraqddhAmeqvAraBya# praqNIyaq praca#rati | aqpaH praNa#yati | 
yaqj~jo vA Apa#H | 28 (10)

T.B.3.2.4.2
yaqj~jameqvAraBya# praqNIyaq praca#rati | aqpaH praNa#yati | vajroq vA Apa#H | 
vajra#meqva BrAtRu#vyeByaH praqhRutya# praqNIyaq praca#rati | aqpaH praNa#yati | 
Apoq vai ra#kShoqGnIH | rakSha#sAq-mapa#hatyai | aqpaH praNa#yati | 
Apoq vai deqvAnA$M priqyaM dhAma# | 
deqvAnA#meqva priqyaM dhAma# praqNIyaq praca#rati | 29 (10)

T.B.3.2.4.3
aqpaH praNa#yati | Apoq vai sarvA# deqvatA$H | 
deqvatA# eqvAraBya# praqNIyaq praca#rati || veShA#yaq tvetyA#ha | 
veShA#yaq hye#nadAdaqtte || pratyu#ShTaq(gm)q rakShaqH pratyu#ShTAq arA#tayaq ityA#ha | 
rakSha#sAq-mapa#hatyai || dhUraqsItyA#ha | eqSha vai dhuryoq&gniH | 
taM ~Myadanu#paspRuSyAtIqyAt | 30 (10)

T.B.3.2.4.4
aqddhvaqryuM caq yaja#mAnaM caq prada#het | uqpaqspRuSyAtye#ti | 
aqddhvaqryoScaq yaja#mAnasyaq cApra#dAhAya || 
dhUrvaq tam~Myo$&smAn dhUrva#tiq taM dhU$rvaq yaM ~MvaqyaM dhUrvA#maq ityA#ha | 
dvau vAva puru#Shau | yaM caiqva dhUrva#ti | yaScai#naqM dhUrva#ti | 
tAvuqBau SuqcA&rpa#yati || 
tvaM deqvAnA#masiq sasni#tamaqM papri#tamaqM juShTa#tamaqM ~Mvahni#tamaM devaqhUta#maqmityA#ha | 
yaqthAq yaqjureqvai tat | 31 (10)

T.B.3.2.4.5
ahru#tamasi haviqd^^rdhAnaq-mityAqhAnA$rtyai | 
dRu(gm)ha#svaq mA hvAqrityA#haq dhRutyai$ || 
miqtrasya# tvAq cakShu#ShAq prekShaq ityA#ha mitraqtvAya# | 
mA BermA sam~Mvi#kthAq mA tvA# hi(gm)siShaq-mityAqhAhi(gm)#sAyai | 
yadvai kiM caq vAtoq nABiqvAti# | tath sarva#M ~MvaruNadevaqtya$m || 
uqru vAtAqyetyA#ha | avA#ruNameqvaina#t karoti || 
deqvasya# tvA saviqtuH pra#saqva ityA#haq prasU$tyai | 
aqSvino$r-bAqhuByAqmityA#ha | 32 (10)

T.B.3.2.4.6
aqSvinauq hi deqvAnA#maddhvaqryU AstA$m | pUqShNo hastA$ByAqmityA#haq yatyai$ | 
aqgnayeq juShTaqM nirva#pAqmItyA#ha | aqgnaya# eqvainAq~jjuShTaqM nirva#pati |
triryaju#ShA | traya# iqme loqkAH | eqShAM ~MloqkAnAqmAptyai$ | tUqShNIM ca#tuqrtham | 
apa#rimitameqvAva#rundhe | sa eqvameqvAnu#pUqrva(gm) haqvI(gm)Shiq nirva#pati || 33 (10)

T.B.3.2.4.7
iqdaM deqvAnA#miqdamu# naH saqhetyA#haq vyAvRu#ttyai || 
sPAqtyai tvAq nArA$tyAq ityA#haq guptyai$ | tama#sIvaq vA eqSho$&ntaSca#rati | 
yaH pa#rIqNahi# || suva#raqBi viKye#ShaM ~MvaiSvAnaqraM jyotiqrityA#ha | 
suva#reqvABi vi pa#Syati vaiSvAnaqraM jyoti#H | 
dyAvA#pRuthiqvI haqviShi# gRuhIqta uda#vepetAm || 
dRu(gm)ha#ntAqM duryAq dyAvA#pRuthiqvyorityA#ha | 
gRuqhANAqM dyAvA#pRuthiqvyor-ddhRutyai$ || 
uqrva#ntari#kShaq-manviqhItyA#haq gatyai$ ( ) || 
adi#tyAstvoqpasthe# sAdayAqmItyA#ha | 
iqyaM ~MvA adi#tiH | aqsyA eqvaina#duqpasthe# sAdayati || 
agne# haqvya(gm) ra#kShaqsvetyA#haq guptyai$ || 34 (14)
(yaqj~jo vA Apoq - dhAma# praqNIyaq praca#ra - tyatIqyA - deqtad - bAqhuByAqmityA#ha - haqvi(gm)Shiq nirva#patiq - gatyai# caqtvAri# ca) (A4)

3.2.5	anuvAkaM 5 - vrIhyavaGAtaH 
T.B.3.2.5.1
indro# vRuqtrama#hann | so#&paH | aqBya#mriyata | 
tAsAqM ~Myanmeddhya#M ~Myaqj~jiyaq(gm)q sade#vaqmAsI$t | tadapoda#krAmat | 
te daqrBA a#Bavann | yad-daqrBairaqpa u#tpuqnAti# | 
yA eqva meddhyA# yaqj~jiyAqH sade#vAq Apa#H | 
tABi#reqvainAq utpu#nAti | dvAByAqmutpu#nAti | 35 (10)

T.B.3.2.5.2
dviqpAd-yaja#mAnaqH prati#ShThityai || deqvo va#H saviqtot-pu#nAqtvityA#ha | 
saqviqtRupra#sUta eqvainAq utpu#nAti | acCi#dreNa paqvitreqNetyA#ha | 
aqsau vA A#diqtyo&cCi#draM paqvitra$m | tenaiqvainAq utpu#nAti | 
vasoqH sUrya#sya raqSmiBiqrityA#ha | prAqNA vA Apa#H | 
prAqNA vasa#vaH | prAqNA raqSmaya#H | 36 (10)

T.B.3.2.5.3
prAqNaireqva prAqNAnth saMpRu#Nakti | sAqviqtriqyarcA | 
saqviqtRupra#sUtaM meq karmA#saqditi# | 
saqviqtRupra#sUtameqvAsyaq karma# Bavati | 
paqcCo gA#yatriqyA tri#ShShamRuddhaqtvAya# || 
Apo# devIragrepuvo agreguvaq ityA#ha | 
rUqpa-meqvAsA#meqtan-ma#hiqmAnaqM ~MvyAca#ShTe | 
agra# iqmaM ~Myaqj~jaM na#yaqtAgre# yaqj~japa#tiqmityA#ha | 
agre# eqva yaqj~jaM na#yanti | agre# yaqj~japa#tim | 37 (10)

T.B.3.2.5.4
yuqShmAnindro# &vRuNIta vRutraqtUye# yUqyamindra#mavRuNIddhvaM ~MvRutraqtUryaq ityA#ha | 
vRuqtra(gm) ha# haniqShyannindraq Apo# vavre | Apoq hendra#M ~Mvavrire | 
saqj~jAM-meqvAsA#meqtath-sAmA#naqM ~MvyAca#ShTe || 
prokShi#tAqH sthetyA#ha | tenApaqH prokShi#tAH || 
aqgnaye# voq juShTaqM prokShA$-myaqgnIShomA$ByAq-mityA#ha | 
yaqthAq deqvaqtameqvainAqn prokSha#ti | triH prokSha#ti | tryA#vRuqddhi yaqj~jaH | 38 (10)

T.B.3.2.5.5
athoq rakSha#sAqmapa#hatyai | Sundha#ddhvaqM daivyA#yaq karma#Ne devayaqjyAyAq ityA#ha | 
deqvaqyaqjyAyA# eqvainA#ni Sundhati | triH prokSha#ti | tryA#vRuqddhi yaqj~jaH | 
atho# meddhyaqtvAya# | ava#dhUtaq(gm)q rakSho&va#dhUtAq arA#tayaq ityA#ha | 
rakSha#sAq-mapa#hatyai | adi#tyAqstvagaqsItyA#ha | iqyaM ~MvA adi#tiH | 39 (10)

T.B.3.2.5.6
aqsyA eqvainaqt tvaca#M karoti | prati# tvA pRuthiqvI veqttvityA#haq prati#ShThityai || 
puqrastA$t pratIqcIna#grIvaq-mutta#raloqmopa#stRuNAti meddhyaqtvAya# | 
tasmA$t puqrastA$t praqtya~jca#H paqSavoq medhaqmupa#tiShThante | 
tasmA$t praqjA mRuqgaM grAhu#kAH | yaqj~jo deqveByoq nilA#yata | 
kRuShNo# rUqpaM kRuqtvA | yat kRu#ShNAjiqne haqvira#ddhyavaqhanti# | 
yaqj~jAdeqva-tad-yaqj~jaM prayu#~gkte | haqviSho&ska#ndAya || 40 (10)

T.B.3.2.5.7
aqdhiqShava#Namasi vAnaspaqtyamityA#ha | aqdhiqShava#Na-meqvaina#t karoti | 
pratiq tvA&di#tyAqstvagveqttvityA#ha sayaqtvAya# || aqgnestaqnU-raqsItyA#ha | 
aqgnervA eqShA taqnUH | yadoSha#dhayaH | vAqco viqsarja#naqmityA#ha | 
yaqdA hi praqjA oSha#dhInA-maqSnanti# | athaq vAcaqM ~MvisRu#jante | 
deqvavI#taye tvA gRuhNAqmItyA#ha | 41 (10)

T.B.3.2.5.8
deqvatA#Bireqvainaqth sama#d^^rdhayati || adri#rasi vAnaspaqtya ityA#ha | 
grAvA#Na-meqvaina#t karoti | 
sa iqdaM deqveByo# haqvya(gm) suqSami# SamiqShvetyA#haq SAntyai$ || 
havi#ShkRuqdehItyA#ha | ya eqva deqvAnA(gm)# haviqShkRuta#H | tAn. hva#yati | 
trirhva#yati | triSha#tyAq hi deqvAH || iShaqmA vaqdorjaqmA vaqdetyA#ha | 42 (10)

T.B.3.2.5.9
iSha#meqvorjaqM ~Myaja#mAne dadhAti | 
dyuqmadva#data vaqya(gm) sa#GAMqtaM jeqShmetyA#haq BrAtRu#vyABiBUtyai || 
mano$H SraqddhAde#vasyaq yaja#mAnasyAsuraqGnI vAk | 
yaqj~jAqyuqdheShuq pravi#ShTA&&sIt | 
te&su#rAq yAva#nto yaj~jAyuqdhAnA#muqdvada#tA-muqpASRu#Nvann | 
te parA#&Bavann | tasmAqth svAnAqM maddhye#&vaqsAya# yajeta | 
yAva#nto&syaq BrAtRu#vyA yaj~jAyuqdhAnA#-muqdvada#tA-mupaSRuqNvanti# | 
te parA# Bavanti | 
uqccaiH saqmAha#ntaqvA A#haq viji#tyai | 43 (10)

T.B.3.2.5.10
vRuq~gkta e#ShAmindriqyaM ~MvIqrya$m | SreShTha# eShAM Bavati || 
vaqrq.Sha vRu#ddhamasiq prati# tvA vaqrq.ShavRu#ddhaM ~MveqttvityA#ha | 
vaqrq.ShavRu#ddhAq vA oSha#dhayaH | vaqrq.ShavRu#ddhA iqShIkAqH samRu#ddhyai | 
yaqj~ja(gm) rakShAq(gg)qsyanuq prAvi#Sann | tAnyaqsnA paqSuByo# niqravA#dayanta | 
tuShaiqroSha#dhIByaH || parA#pUtaq(gm)q rakShaqH parA#pUtAq arA#tayaq ityA#ha | 
rakSha#sAqmapa#hatyai | 44 (10)

T.B.3.2.5.11
rakSha#sAM BAqgo#&sItyA#ha | tuShai#reqva rakShA(gm)#si niqrava#dayate | 
aqpa upa#spRuSati meddhyaqtvAya# | vAqyurvoq vi vi#naqktvityA#ha | 
paqvitraqM ~Mvai vAqyuH | puqnAtyeqvainAn# | 
aqntari#kShAdivaq vA eqte praska#ndanti | ye SUrpA$t | 
deqvo va#H saviqtA hira#NyapANiqH prati#gRuhNAqtvityA#haq prati#ShThityai | 
haqviSho&ska#ndAya ( ) | triShPaqlIka#rtaqvA A#ha | tryA#vRuqddhi yaqj~jaH | 
atho# meddhyaqtvAya# || 45 (13) (dvAByAqmut pu#nAti - raqSmayo# - 
nayaqntyagre# yaqj~japa#tiM - ~Myaqj~jo - &di#tiq - raska#ndAya - gRuhNAqmItyA#ha - vaqdetyA#haq - viji#tyAq - apa#hatyAq - aska#ndAyaq trINi# ca) (A5)

3.2.6	anuvAkaM 6 - taNDulapeShaNam 
T.B.3.2.6.1
ava#dhUtaq(gm)q rakSho&va#dhUtAq arA#tayaq ityA#ha | rakSha#sAqmapa#hatyai | 
adi#tyAqstvagaqsItyA#ha | iqyaM ~MvA adi#tiH | 
aqsyA eqvainaqt tvaca#M karoti | prati# tvA pRuthiqvI veqttvityA#haq prati#ShThityai | 
puqrastA$t pratIqcIna#grIvaq-mutta#raloqmopa#stRuNAti meddhyaqtvAya# | 
tasmA$t puqrastA$t praqtya~jca#H paqSavoq medhaqmupa#tiShThante | 
tasmA$t praqjA mRuqgaM grAhu#kAH | yaqj~jo deqveByoq nilA#yata | 46 (10)

T.B.3.2.6.2
kRuShNo# rUqpaM kRuqtvA | yat kRu#ShNAjiqne haqvira#dhipiqnaShTi# | 
yaqj~jAdeqva tad yaqj~jaM prayu#~gkte | haqviSho&ska#ndAya || 
dyAvA#pRuthiqvI saqhAstA$m | 
te Sa#myAmAqtramekaqmahaqrvyaitA(gm)# SamyAmAqtramekaqmaha#H || 
diqvaH ska#mBaqnira#siq pratiq tvA &di#tyAqstvagveqttvityA#ha | 
dyAvA#pRuthiqvyor vItyai$ | 
dhiqShaNA#&si parvaqtyA prati# tvA diqvaH ska#mBaqnirveqttvityA#ha | 
dyAvA#pRuthiqvyor vidhRu#tyai || 47 (10)

T.B.3.2.6.3
dhiqShaNA#&si pArvateqyI prati# tvA parvaqtirveqttvityA#ha | dyAvA#pRuthiqvyod^^rdhRutyai$ || 
deqvasya# tvA saviqtuH pra#saqva ityA#haq prasU$tyai | aqSvino$r bAqhuByAqmityA#ha | 
aqSvinauq hi deqvAnA#maddhvaqryU AstA$m | pUqShNo hastA$ByAqmityA#haq yatyai$ | 
adhi#vapAqmItyA#ha | yaqthAqdeqvaqta-meqvainAqnadhi# vapati || 
dhAqnya#masi dhinuqhi deqvAnityA#ha | eqtasyaq yaju#Sho vIqrye#Na | 48 (10)

T.B.3.2.6.4
yAvaqdekA# deqvatA# kAqmaya#teq yAvaqdekA$ | tAvaqdAhu#tiH prathate | 
na hi tadasti# | yattAva#deqva syAt | yAva#jjuqhoti# || 
prAqNAya# tvA&pAqnAyaq tvetyA#ha | prAqNAneqva yaja#mAne dadhAti | 
dIqrGAmanuq prasi#tiqmAyu#She dhAqmityA#ha | Ayu#reqvAsmi#n dadhAti | 
aqntari#kShAdivaq vA eqtAniq praska#ndanti ( ) | yAni# dRuqShada#H | 
deqvo va#H saviqtA hira#NyapANiqH prati# gRuhNAqtvityA#haq prati#ShThityai | 
haqviSho&ska#ndAya || 
asa#m~MvapantI pi(gm)#ShAqNUni# kurutAqdityA#ha meddhyaqtvAya# || 49 (14)
(nilA#yataq - vidhRu#tyai - vIqrye#Na - skandanti caqtvAri# ca ) (A6)

3.2.7	anuvAkaM 7 - kapAlopadhAnam 
T.B.3.2.7.1
dhRuShTi#rasiq brahma# yaqcCetyA#haq dhRutyai$ || 
apA$gneq &gnimAqmAda#M jahiq niShkraqvyAda(gm)# seqdhA de#vaqyaja#M ~MvaqhetyA#ha | 
ya eqvAmAtkraqvyAt | tama#paqhatya# | meddhyeq&gnau kaqpAlaqmupa#dadhAti || 
nirda#gdhaq(gm)q rakShoq nirda#gdhAq arA#tayaq ityA#ha | rakShA(gg)#syeqva nirda#hati | 
aqgniqvatyupa#dadhAti | aqsminneqva loqke jyoti#d^^rdhatte | 
a~ggA#raqmadhi#-vartayati | 50 (10)

T.B.3.2.7.2
aqntari#kSha eqva jyoti#d^^rdhatte | 
AqdiqtyameqvAmuShmi#n ~Mloqke jyoti#d^^rdhatte | 
jyoti#Shmanto&smA iqme loqkA Ba#vanti | ya eqvaM ~Mveda# || 
dhruqvama#si pRuthiqvIM dRuq(gm)qhetyA#ha | pRuqthiqvImeqvaitena# dRu(gm)hati | 
dhaqrtrama#syaqntari#kShaM dRuq(gm)qhetyA#ha | aqntari#kShameqvaitena# dRu(gm)hati | 
dhaqruNa#masiq diva#M dRuq(gm)qhetyA#ha | diva#meqvaitena# dRu(gm)hati | 51 (10)

T.B.3.2.7.3
dharmA#siq diSo# dRuq(gm)qhetyA#ha | diSa# eqvaitena# dRu(gm)hati | 
iqmAneqvaitair loqkAn dRu(gm)#hati | 
dRu(gm) ha#nte&smA iqme loqkAH praqjayA# paqSuBi#H | 
ya eqvaM ~Mveda# || trINyagre# kaqpAlAqnyupa#dadhAti | traya# iqme loqkAH | 
eqShAM ~MloqkAnAqmAptyai$ | ekaqmagre# kaqpAlaqmupa#dadhAti | 
ekaqM ~MvA agre# kaqpAlaqM puru#Shasya saqBaMva#ti | 52 (10)

T.B.3.2.7.4
athaq dve | athaq trINi# | atha# caqtvAri# | athAqShTau | 
tasmA#daqShTAka#pAlaqM puru#Shasyaq Sira#H | yadeqvaM kaqpAlA$nyupaq dadhA#ti | 
yaqj~jo vai praqjApa#tiH | yaqj~jameqva praqjApa#tiq(gm)q sa(gg)ska#roti | 
AqtmAna#meqva tath sa(gg)ska#roti | ta(gm) sa(gg)skRu#tamAqtmAna$m | 53 (10)

T.B.3.2.7.5
aqmuShmi#n ~Mloqke&nuqparai#ti || yadaqShTAvu#paq dadhA#ti | 
gAqyaqtriqyA tath saMmi#tam | yannava# | triqvRutAq tat | yad daSa# | 
viqrAjAq tat | yadekA#daSa | triqShTuBAq tat | yaddvAda#Sa | 54 (10)

T.B.3.2.7.6
jaga#tyAq tat | Canda#H saMmitAniq sa u#paqdadha#t kaqpAlA#ni | 
iqmAn ~MloqkAna#nupUqrvaM diSoq vidhRu#tyai dRu(gm)hati | 
athAyu#H prAqNAn praqjAM paqSUn. yaja#mAne dadhAti | 
saqjAqtAna#smA aqBito# bahuqlAn ka#roti || 
citaqH sthetyA#ha | yaqthAq yaqjureqvaitat || 
BRugU#NAqma~ggi#rasAqM tapa#sA tapyaddhvaqmityA#ha | 
deqvatA#nA-meqvainA#niq tapa#sA tapati | tAniq tataqH sa(gg)sthi#te ( ) | 
yAni# Gaqrme kaqpAlA$n yupaciqnvanti# veqdhasaq itiq catu#ShpadayaqrcA 
vimu#~jcati | catu#ShpAdaH paqSava#H | 
paqSuShveqvopari#ShTAqt prati#tiShThati || 55 (13)
(vaqrtaqyaqtiq - diva#meqvaitena# dRu(gm)hati - saqmBava#tiq - ta(gm) sa(gg)skRu#tamAqtmAnaMq - dvAda#Saq - sa(gg)sthi#teq trINi# ca) (A7)

3.2.8	anuvAkaM 8 - puroDASAniShpAdanam 
T.B.3.2.8.1
deqvasya# tvA saviqtuH pra#saqva ityA#haq prasU$tyai | aqSvino$r bAqhuByAqmityA#ha | 
aqSvinauq hi deqvAnA#maddhvaqryU AstA$m | pUqShNo hastA$ByAqmityA#haq yatyai$ | 
sam~Mva#pAqmItyA#ha | yaqthAq deqvaqtameqvainA#niq sam~Mva#pati || 
samApo# aqdBira#gmataq samoSha#dhayoq raseqnetyA#ha | 
Apoq vA oSha#dhIr-jinvanti | oSha#dhayoq&po ji#nvanti | 
aqnyA vA eqtAsA#maqnyA ji#nvanti | 56 (10)

T.B.3.2.8.2 
tasmA#deqvamA#ha | 
sa(gm) reqvatIqr-jaga#tIBiqr-madhu#matIqr-madhu#matIBiH sRujyaddhvaqmityA#ha | 
Apoq vai reqvatI$H | paqSavoq jaga#tIH | oSha#dhayoq madhu#matIH | 
Apaq oSha#dhIH paqSUn | tAneqvAsmA# ekaqdhA saq(gm)qsRujya# | 
madhu#mataH karoti | 
aqdByaH pariq prajA#tAH sthaq samaqdBiH pRu#cyaddhvaqmiti# paqryAplA#vayati | 
yathAq suvRu#ShTa iqmAma#nu viqsRutya# | 57 (10)

T.B.3.2.8.3
Apaq oSha#dhIrmaqhaya#nti | tAqdRugeqva tat || 
jana#yatyai tvAq sam~MyauqmItyA#ha | praqjA eqvaitena# dAdhAra | 
aqgnaye$ tvAq&gnIShomA$ByAqmityA#haq vyAvRu#ttyai | 
maqKasyaq Siroq&sItyA#ha | yaqj~jo vai maqKaH | tasyaiqtacCira#H | 
yat pu#roqDASa#H | tasmA#deqvamA#ha | 58 (10)

T.B.3.2.8.4
Gaqrmo#&si viqSvAyuqrityA#ha | viSva#meqvAyuqr yaja#mAne dadhAti | 
uqru pra#thasvoqru te# yaqj~japa#tiH prathatAqmityA#ha | 
yaja#mAnameqva praqjayA# paqSuBi#H prathayati | tvaca#M gRuhNIqShvetyA#ha | 
sarva#meqvainaq(gm)q sata#nuM karoti | athAqpa AqnIyaq pari# mArShTi | 
mAq(gm)qsa eqva tat tvaca#M dadhAti | tasmA$t tvaqcA mAq(gm)qsaM Caqnnam || 
Gaqrmo vA eqSho&SA$ntaH | 59 (10)

T.B.3.2.8.5
aqd^^rdhaqmAqse$&d^^rdhamAseq pravRu#jyate | yat pu#roqDASa#H | 
sa I$Svaqro yaja#mAna(gm) SuqcA praqdaha#H | parya#gni karoti | 
paqSumeqvaina#makaH | SAntyAq apra#dAhAya | triH parya#gni karoti | 
tryA#vRuqddhi yaqj~jaH | athoq rakSha#sAqmapa#hatyai || 
aqntari#taq(gm)q rakShoq&ntari#tAq arA#tayaq ityA#ha | 60 (10)

T.B.3.2.8.6
rakSha#sA-maqntar.hi#tyai | puqroqDASaqM ~MvA adhi#Sritaq(gm)q rakShA(gg)#syajiGA(gm)sann | 
diqvi nAkoq nAmAqgnI ra#kShoqhA | sa eqvAsmAqd-rakShAq(gg)qsyapA#hann | 
deqvastvA# saviqtA Sra#payaqtvityA#ha | saqviqtRupra#sUta eqvaina(gg)# Srapayati | 
var.Shi#ShTheq adhiq nAkaq ityA#ha | rakSha#sAqmapa#hatyai | 
aqgniste# taqnuvaqM mA&ti# dhAqgityAqhAna#tidAhAya | 
agne# haqvya(gm) ra#kShaqsvetyA#haq guptyai$ | 61 (10)

T.B.3.2.8.7
avi#dahantaH Srapayaqtetiq vAcaqM ~MvisRu#jate | 
yaqj~jameqva haqvI(gg)Shya#Bi-vyAqhRutyaq prata#nute | 
puqroqrucaqmavi#dAhAyaq SRutyai# karoti || maqstiShkoq vai pu#roqDASa#H | 
taM ~MyannABi#vAqsaye$t | AqvirmaqstiShka#H syAt | aqBivA#sayati | 
tasmAqd-guhA# maqstiShka#H | Basma#nAq&Bi vA#sayati | 
tasmA$n mAq(gm)qsenAsthi# Caqnnam | 62 (10)

T.B.3.2.8.8
veqdenAqBi vA#sayati | tasmAqt keSaiqH Sira#H Caqnnam | 
aKa#latiBAvuko Bavati | ya eqvaM ~Mveda# || paqSorvai pra#tiqmA pu#roqDASa#H | 
sa nAyaqjuShka#-maBiqvAsya#H | vRuthe#va syAt | 
IqSvaqrA yaja#mAnasya paqSavaqH prame#toH || 
saM brahma#NA pRucyaqsvetyA#ha | prAqNA vai brahma# | 63 (10)

T.B.3.2.8.9
prAqNAH paqSava#H | prAqNaireqva paqSUnth saMpRu#Nakti | 
na praqmAyu#kA Bavanti | yaja#mAnoq vai pu#roqDASa#H | praqjA paqSavaqH purI#Sham | 
yadeqvama#Bi vAqsaya#ti | yaja#mAnameqva praqjayA# paqSuBiqH sama#d^^rdhayati || 
deqvA vai haqvir BRuqtvA&bru#vann | kasmi#nniqdaM mra#kShyAmahaq iti# | 
so$&gnira#bravIt | 64 (10)

T.B.3.2.8.10
mayi# taqnUH saMnidha#ddhvam | aqhaM ~MvaqstaM ja#nayiShyAmi | 
yasmi#n mraqkShyaddhvaq iti# | te deqvA aqgnau taqnUH saM nya#dadhata | 
tasmA#dAhuH | aqgniH sarvA# deqvatAq iti# | so&~ggA#reNAqpaH | 
aqBya#pAtayat | tata# ekaqto#&jAyata | sa dviqtIya#maqBya#pAtayat | 65 (10)

T.B.3.2.8.11
tato$ dviqto#&jAyata | sa tRuqtIya#-maqBya#pAtayat | tata#-striqto#&jAyata | 
yadaqdByo&jA#yanta | tadAqpyAnA#mApyaqtvam | yadAqtmaByo &jA#yanta | 
tadAqtmyAnA#-mAtmyaqtvam || te deqvA AqpyeShva#mRujata | 
AqpyA a#mRujataq sUryA$Byudite | sUryA$ByuditaqH sUryA#Binimrukte | 66 (10)

T.B.3.2.8.12
sUryA#BinimruktaH kunaqKini# | kuqnaqKI SyAqvada#ti | SyAqvada#nnagradidhiqShau | 
aqgraqdiqdhiqShuH pa#riviqtte | paqriqviqtto vI#raqhaNi# | vIqraqhA bra#hmaqhaNi# | 
tadbra#hmaqhaNaqM nAtya#cyavata | aqntaqrveqdi nina#yaqtyava#ruddhyai | 
ulmu#kenAqBi gRu#hNAti SRutaqtvAya# | 
SRuqtakA#mA ivaq hi deqvAH ( ) || 67 (10)
(aqnyA ji#nvan-tyanuviqsRutyaiq-vamAq-hASA$nta-Ahaq-guptyai#-CaqnnaM - brahmA$-bravId-dviqtIya#maqBya#pAtayaqth-sUryA#Binimrukte-deqvAH) (A8)

3.2.9	anuvAkaM 9 - vedikaraNam 
T.B.3.2.9.1 
deqvasya# tvA saviqtuH pra#saqva itiq sPyamAda#tteq prasU$tyai | 
aqSvino$r-bAqhuByAqmityA#ha | aqSvinauq hi deqvAnA#maddhvaqryU AstA$m | 
pUqShNo hastA$ByAqmityA#haq yatyai$ || 
Ada#daq indra#sya bAqhura#siq dakShi#Naq ityA#ha | 
iqndriqyameqva yaja#mAne dadhAti | saqhasra#BRuShTiH Saqtate#jAq ityA#ha | 
rUqpameqvAsyaiqtan-ma#hiqmAnaqM ~MvyAca#ShTe || 
vAqyura#si tiqgmate#jAq ityA#ha | tejoq vai vAqyuH | 68 (10)

T.B.3.2.9.2
teja# eqvAsmi#n dadhAti || viqShAdvai nAmA#suqra A#sIt | so#&biBet | 
yaqj~jena# mA deqvA aqBiBa#viShyaqntIti# | sa pRu#thiqvImaqBya#vamIt | 
sA &meqddhyA &Ba#vat | athoq yadindro# vRuqtramahann# | 
tasyaq lohi#taM pRuthiqvImanuq vya#dhAvat | sA &meqddhyA &Ba#vat | 
pRuthi#vi devayajaqnItyA#ha | 69 (10)

T.B.3.2.9.3
meddhyA#meqvainA$M devaqyaja#nIM karoti | 
oSha#ddhyAsteq mUlaqM mA hi(gm)#siShaqmityA#ha | oSha#dhInAq-mahi(gm)#sAyai || 
vraqjaM ga#cCa goqsthAnaqmityA#ha | CandA(gm)#siq vai vraqjo goqsthAna#H | 
CandA(gg)#syeqvAsmai$ vraqjaM goqsthAna#M karoti || var.Sha#tu teq dyaurityA#ha | 
vRuShTiqrvai dyauH | vRuShTi#meqvAva#rundhe || 
baqdhAqna de#va savitaH paraqmasyA$M parAqvatItyA#ha | 70 (10)

T.B.3.2.9.4
dvau vAva puru#Shau | yaM caiqva dveShTi# | yaScai#naqM dveShTi# | 
tAvuqBau ba#ddhnAti paraqmasyA$M parAqvati# Saqtenaq pASai$H | 
yo$&smAn dveShTiq yaM ca# vaqyaM dviqShmastamatoq mA mauqgityAqhAni#mruktyai || 
aqraruqrvai nAmA#suqra A#sIt | sa pRu#thiqvyAmupa#mlupto&Sayat | 
taM deqvA apa#hatoq&raru#H pRuthiqvyA iti# pRuthiqvyA apA$Gnann | 
BrAtRu#vyoq vA aqraru#H | apa#hatoq&raru#H pRuthiqvyA itiq yadAha# | 71 (10)

T.B.3.2.9.5
BrAtRu#vyameqva pRu#thiqvyA apa#hanti | te#&manyanta | 
divaqM ~MvA aqyamiqtaH pa#tiShyaqtIti# | 
tamaqraru#steq divaqM mA skAqniti# diqvaH parya#bAdhanta | BrAtRu#vyoq vA aqraru#H | 
aqraru#steq divaqM mA skAqnitiq yadAha# | BrAtRu#vyameqva diqvaH pari#bAdhate | 
staqmbaq yaqjur. ha#rati | pRuqthiqvyA eqva BrAtRu#vyaq-mapa#hanti | 
dviqtIya(gm)# harati | 72 (10)

T.B.3.2.9.6
aqntari#kShAdeqvainaq-mapa#hanti | tRuqtIya(gm)# harati | diqva eqvainaq-mapa#hanti | 
tUqShNIM ca#tuqrtha(gm) ha#rati | apa#rimitAdeqvainaq-mapa#hanti || 
asu#rANAqM ~MvA iqyamagra# AsIt | yAvaqdAsI#naH parAq paSya#ti | 
tAva#d-deqvAnA$m | te deqvA a#bruvann | 
astveqva noq&syAmapIti# | 73 (10)

T.B.3.2.9.7
kya#nno dAsyaqtheti# | yAva#thsvaqyaM pa#rigRuhNIqtheti# | 
te vasa#vaqstveti# dakShiNaqtaH parya#gRuhNann | ruqdrAstveti# paqScAt | 
AqdiqtyA-stvetyu#ttaraqtaH | te$&gninAq prA~jco#&jayann | 
vasu#Bir dakShiqNA | ruqdraiH praqtya~jca#H | Aqdiqtyairuda#~jcaH | 
yasyaiqvaM ~MviqduShoq vedi#M pari gRuqhNanti# | 74 (10)

T.B.3.2.9.8
Bava#tyAqtmanA$ | parA$&syaq BrAtRu#vyo Bavati || 
deqvasya# saviqtuH saqva ityA#haq prasU$tyai | 
karma# kRuNvanti veqdhasaq ityA#ha | iqShiqta(gm) hi karma# kriqyate$ | 
pRuqthiqvyai meddhya#M cAmeqddhyaM caq vyuda#krAmatAm | 
prAqcIna#-mudIqcInaqM meddhya$m | praqtIqcIna#M dakShiqNA &meqddhyam | 
prAcIqmudI#cIM pravaqNAM ka#roti | 
meddhyA#meqvainA$M devaqyaja#nIM karoti | 75 (10)

T.B.3.2.9.9
prA~jcau# vedyaq(gm)q sAvunna#yati | AqhaqvaqnIya#syaq pari#gRuhItyai | 
praqtIcIq SroNI$ | gAr.ha#patyasyaq pari#gRuhItyai | atho# mithunaqtvAya# | 
uddha#nti | yadeqvAsyA# ameqddhyam | tadapa#hanti | uddha#nti | 
tasmAqdoSha#dhayaqH parA#Bavanti | 76 (10)

T.B.3.2.9.10
mUla#M Cinatti | BrAtRu#vyasyaiqva mUla#M Cinatti | 
mUlaqM ~MvA a#tiqtiShThaqd-rakShAq(gg)qsyanUt pi#pate | yaddhaste#na CiqndyAt | 
kuqnaqKinI$H praqjAH syu#H | sPyena# Cinatti | vajroq vai sPyaH | 
vajre#Naiqva yaqj~jAd-rakShAq(gg)qsyapa#hanti | piqtRuqdeqvaqtyA &ti#KAtA | 
iya#tIM Kanati | 77 (10)

T.B.3.2.9.11
praqjApa#tinA yaj~jamuqKenaq saMmi#tAm || vedi#rdeqveByoq nilA#yata | 
tAM ca#tura~gguqle &nva#vindann | tasmA$ccatura~gguqlaM KeyA$ | 
caqtuqra~gguqlaM Ka#nati | caqtuqraq~gguqle hyoSha#dhayaH pratiqtiShTha#nti | 
Apra#tiqShThAyai# Kanati | 
yaja#mAnameqva pra#tiqShThAM ga#mayati | daqkShiqNaqto var.ShI#yasIM karoti | 
deqvaqyaja#nasyaiqva rUqpama#kaH | 78 (10)

T.B.3.2.9.12
purI#ShavatIM karoti | praqjA vai paqSavaqH purI#Sham | 
praqjayaiqvaina#M paqSuBiqH purI#ShavantaM karoti | utta#raM parigrAqhaM pari#gRuhNAti | 
eqtAva#tIq vai pRu#thiqvI | yAva#tIq vedi#H | tasyA# eqtAva#ta eqva BrAtRu#vyaM niqrBajya# | 
Aqtmanaq utta#raM parigrAqhaM pari#gRuhNAti | 
Ruqta-ma#syRutaqsada#na-masyRutaqSrIraqsItyA#ha | yaqthAq yaqjureqvai tat || 79 (10)

T.B.3.2.9.13
krUqrami#vaq vA eqtat ka#roti | yadvedi#M kaqroti# | 
dhA a#si svaqdhA aqsIti# yoyupyateq SAntyai$ | 
uqrvI cAsiq vasvI# cAqsItyA#ha | uqrvImeqvainAqM ~MvasvI$M karoti | 
puqrA krUqrasya# viqsRupo# viraPSiqnnityA#ha meddhyaqtvAya# | 
uqdAqdAya# pRuthiqvIM jIqradA#nuqryAmaira#yaM caqndrama#si svaqdhABiqrityA#ha | 
yadeqvAsyA# ameqddhyam | tada#paqhatya# | 
meddhyA$M devaqyaja#nIM kRuqtvA | 80 (10)

T.B.3.2.9.14
yadaqdaScaqndrama#siq meddhya$m | tadaqsyAmera#yati | 
tAM dhIrA#so anuqdRuSya# yajantaq ityAqhAnu#KyAtyai || prokSha#NIqrAsA#daya | 
iqddhmAbaqrq.hi-rupa#sAdaya | sruqvaM caq sruca#Scaq saMmRu#DDhi | 
patnIq(gm)q saMna#hya | Ajye#noqdehItyA#hAnupUqrvatA#yai | prokSha#NIqrAsA#dayati | 
Apoq vai ra#kShoqGnIH | 81 (10)

T.B.3.2.9.15
rakSha#sAqmapa#hatyai | sPyasyaq vartman$th-sAdayati | yaqj~jasyaq santa#tyai | 
uqvAcaq hAsi#to daivaqlaH | eqtAva#tIqrvA aqmuShmi#n ~Mloqka Apa# Asann | 
yAva#tIqH prokSha#NIqriti# | tasmA$d baqhvIrAqsAdyA$H | sPyamuqdasyann# | 
yaM dviqShyAttaM dhyA#yet | Suqcaivaina#-marpayati ( ) || 82 (10)
(vai vAqyu - rA#ha - parAqvatItyAqhA - ha# - dviqtIya(gm)# haraq - tIti# - parigRuqhNanti# - devaqyaja#nIM karoti - Bavanti - Kanatya - ka - reqtat - kRuqtvA - ra#kShoqGnI - ra#rpayati) (A9)

3.2.10	anuvAkaM 10 - idhmAbarhiH sAdanam 
T.B.3.2.10.1
vajroq vai sPyaH | yadaqnva~jca#M dhAqraye$t | vajre$&ddhvaqryuH kSha#NvIta | 
puqrastA$t tiqrya~jca#M dhArayati | vajroq vai sPyaH | 
vajre#Naiqva yaqj~jasya# dakShiNaqto rakShAq(gg)qsyapa#hanti | 
aqgniByAqM prAca#Sca praqtIca#Sca | sPyenodI#caScA-dhaqrAca#Sca | 
sPyenaq vA eqSha vajre#NAqsyai pAqpmAnaqM BrAtRu#vya-mapaqhatya# | 
uqtkaqre&dhiq pravRu#Scati | 83 (10)

T.B.3.2.10.2
yatho#paqdhAya# vRuqScantyaqvam | hastAqvava# nenikte | AqtmAna#meqva pa#vayate | 
sPyaM prakShA#layati meddhyaqtvAya# | 
atho# pAqpmana# eqva BrAtRu#vyasya nyaq~ggaM Ci#natti || 
iqddhmA-baqrq.hi-rupa#sAdayatiq yuktyai$ | yaqj~jasya# mithunaqtvAya# | 
atho# puroqruca#meqvaitAM da#dhAti | utta#rasyaq karmaqNo&nu#KyAtyai | 
na puqrastA$t praqtyagupa#sAdayet | 84 (10)

T.B.3.2.10.3
yat puqrastA$t praqtya-gu#pasAqdaye$t | 
aqnyatrA#hutipaqthAdiqddhmaM prati#pAdayet | praqjA vai baqrq.hiH | 
apa#rAddhnuyAd-baqrq.hiShA$ praqjAnA$M praqjana#nam | 
paqScAt-prAgupa#sAdayati | AqhuqtiqpaqtheneqddhmaM prati#pAdayati | 
saqpraMqtye#va baqrq.hiShA$ praqjAnA$M praqjana#naqmupai#ti | dakShi#Namiqddhmam | 
utta#raM baqraq.hiH | AqtmA vA iqddhmaH ( ) | praqjA baqrq.hiH | 
praqjA hyA$tmanaq utta#ratarA tIqrthe | 
tatoq medha#mupaqnIya# | yaqthAq deqvaqtameqvainaqt-prati#ShThApayati | 
prati#tiShThati praqjayA# paqSuBiqr yaja#mAnaH || 85 (15)
(vRuqScaqtiq - sAqdaqyeq - diqddhmaH pa~jca# ca) (A10)

Prapaataka Korvai with starting Words of 1 to 10 Anuvaakams :- 
(tRutIya#syAM - deqvasyA$Svapaqrq.SuM ~Myo vai - pU$rveqdyuH - karma#Ne vAq - mindro# vRuqtrama#haqnth so#&po - &va#dhUtaqM - dhRuShTi#r - deqvasyetyA#haq sam~Mva#pAmi - deqvasyaq sPyamAda#deq - vajroq vai sPyo daSa#)

Korvai with starting Words of 1, 11, 21 Series of Dasinis :-
(tRuqtIya#syAM - ~Myaqj~jasyAna#tirekAya - paqvitra#vatya - dhvaqryuM cA# - dhiqShava#Namasyaq - ntari#kSha eqva - rakSha#sAmaqntar.hi#tyaiq - dvau vAva puru#Shoq - yadaqdaScaqndrama#siq meddhyaqM pa~jcASI#tiH)

First and Last Word 3rd Ashtakam 2nd Prapaatakam :-
(tRuqtIya#syAqM - ~Myaja#mAnaH) 

|| hari#H oM ||

|| kRuShNa yajurvedIya taittirIya brAhmaNe tRutIyAShTake dvitIyaH prapAThakaH samAptaH ||

========================
oM namaH paramAtmane, SrI mahAgaNapataye namaH
SrI guruByo namaH, haqriqH oM

3.3	tRutIyAShTake tRutIya prapAThakaH - dar.SapUrNamAseShTibrAhmaNam

3.3.1	anuvAkaM 1 - struKsaMmArgaH 

T.B.3.3.1.1
pratyu#ShTaq(gm)q rakShaqH pratyu#ShTAq arA#tayaq ityA#ha | 
rakSha#sAq-mapa#hatyai | 
aqgnervaqsteji#ShThenaq teja#sAq niShTa#pAqmItyA#ha meddhyaqtvAya# | 
srucaqH saMmA$rShTi | sruqvamagre$ | pumA(gm)# sameqvAByaqH sa(gg)Sya#ti 
mithunaqtvAya# | atha# juqhUm | atho#paqBRuta$m | atha# dhruqvAm | 
aqsau vai juqhUH | 1 (10)

T.B.3.3.1.2
aqntari#kShamupaqBRut | pRuqthiqvI dhruqvA | iqme vai loqkAH sruca#H | 
vRuShTi#H saqmAMrja#nAni | vRuShTiqrvA iqmAn ~MloqkAna#nupUqrvaM ka#lpayati | 
te tata#H klRuqptAH same#dhante | 
same#dhante&smA iqme loqkAH praqjayA# paqSuBi#H | 
ya eqvaM ~Mveda# || yadi# kAqmaye#taq var.Shu#kaH paqrjanya#H syAqditi# | 
aqgraqtaH saMmRu#jyAt | 2 (10)

T.B.3.3.1.3
vRuShTi#meqva niya#cCati | aqvAqcInA$grAq hi vRuShTi#H | 
yadi# kAqmayeqtAva#r.ShukaH syAqditi# | mUqlaqtaH saMmRu#jyAt | 
vRuShTi#meqvodya#cCati | taduq vA A#huH | aqgraqta eqvopari#ShTAqth saMmRu#jyAt | 
mUqlaqto#&dhastA$t | tada#nupUqrvaM ka#lpate | var.Shu#ko BavaqtIti# || 3 (10)

T.B.3.3.1.4
prAcI#maByAqkAra$m | agrai#rantaraqtaH | eqvami#vaq hyanna#maqdyate$ | 
athoq agrAqdvA oSha#dhInAqmUrja#M praqjA upa#jIvanti | 
Uqrja eqvA-nnAdyaqsyAva#ruddhyai | aqdhastA$t praqtIcI$m | daqNDamu#ttamaqtaH | 
mUle#naq mUlaqM prati#ShThityai | tasmA#daraqtnau prA~jcyuqpari#ShTAql lomA#ni | 
praqtya~jcyaqdhastA$t | 4 (10)

T.B.3.3.1.5
srugGye#ShA || prAqNo vai sruqvaH | juqhUrdakShi#Noq hasta#H | uqpaqBRuthsaqvyaH | 
AqtmA dhruqvA | anna(gm)# saqmAMrja#nAni | muqKaqto vai prAqNo#&pAqno BUqtvA | 
AqtmAnaqmanna#M praqviSya# | bAqhyaqtastaqnuva(gm)# SuBayati | 
tasmA$th sruqvameqvAgreq saMmA$rShTi ( ) || muqKaqto hi prAqNo#&pAqno BUqtvA | 
AqtmAnaqmanna#-mAviqSati# | tau prA#NApAqnau | 
avya#d^^rdhukaH prANApAqnAByA$M Bavati | ya eqvaM ~Mveda# || 5 (15) 
(juqhur - mRu#jyAd - BavaqtIti# - praqtya~jcyaqdhastA$n - mArShTiq pa~jca# ca) (A1)

3.3.2	AnuvAkaM 2 - sammArjanAnAmagnau praharaNam 
T.B.3.3.2.1
diqvaH Silpaqmava#tatam | pRuqthiqvyAH kaqkuBi# Sriqtam | 
tena# vaqya(gm) saqhasra#val.Sena | 
saqpatna#M nASayAmasiq svAheti# sruKsaqmAMrja#nAnyaqgnau praha#rati | 
Apoq vai daqrBAH | rUqpameqvaiShA#meqtan ma#hiqmAnaqM ~MvyAca#ShTe || 
aqnuqShTuBaqrcA | Anu#ShTuBaH praqjApa#tiH | prAqjAqpaqtyo veqdaH | 
veqdasyAgra(gg)# sruKsaqmAMrja#nAni | 6 (10)

T.B.3.3.2.2
svenaiqvainA#niq Canda#sA | svayA# deqvata#yAq sama#d^^rdhayati | 
athoq RugvAva yoShA$ | daqrBo vRuShA$ | tanmi#thuqnam | 
miqthuqnameqvAsyaq tad-yaqj~je ka#roti praqjana#nAya | 
prajA#yate praqjayA# paqSuBiqr-yaja#mAnaH || tAnyekeq vRuthaiqvApA$syanti | 
tattathAq na kA$ryam | Ara#bdhasya yaqj~jiya#syaq karma#NaqH sa vi#doqhaH | 7 (10)

T.B.3.3.2.3
yadye#nAni paqSavo#&BiqtiShThe#yuH | na tat paqSuByaqH kam | 
aqdBirmA$r-jayiqtvotkaqre nya#syet | 
yadvai yaqj~jiya#syaq karma#Noq&nyatrAhu#tIByaH saqntiShTha#te | 
uqtkaqro vAva tasya# pratiqShThA | eqtA(gm) hi tasmai$ pratiqShThAM deqvAH saqmaBa#rann | 
yadaqdBirmAqrjaya#ti | tena# SAqntam | yadu#tkaqre nyaqsyati# | 
praqtiqShThAmeqvainA#niq tad-ga#mayati | 8 (10)

T.B.3.3.2.4
prati#tiShThati praqjayA# paqSuBiqryaja#mAnaH || 
atho$ staqmbasyaq vA eqtad-rUqpam | yath sru#KsaqmAMrja#nAni | 
staqmbaqSo vA oSha#dhayaH | 
tAsA$M jaratkaqkShe paqSavoq na ra#mante | apri#yoq hye#ShAM jaratkaqkShaH | 
yAva#dapriyo haq vai ja#ratkaqkShaH pa#SUqnAm | tAva#dapriyaH paSUqnAM Ba#vati | 
yasyaiqtAnyaqnyatrAqgner-dadha#ti | 
naqvaqdAvyA#suq vA oSha#dhIShu paqSavo# ramante | 9 (10)

T.B.3.3.2.5
naqvaqdAqvo hye#ShAM priqyaH | yAva#tpriyo haq vai na#vadAqvaH pa#SUqnAm | 
tAva#tpriyaH paSUqnAM Ba#vati | yasyaiqtAnyaqgnau praqhara#nti | 
tasmA#deqtAnyaqgnAveqva praha#ret | yaqtaqrasmin$th-saMmRuqjyAt | 
paqSUqnAM dhRutyai$ || yo BUqtAnAqmadhi#patiH | ruqdrasta#nticaqro vRuShA$ | 
paqSUnaqsmAkaqM mA hi(gm)#sIH ( ) | 
eqtada#stu huqtaM tavaq svAhetya#gni saqmAMrja#nAnyaqgnau praha#rati | 
eqShA vA eqteShAqM ~Myoni#H | eqShA pra#tiqShThA | svAmeqvainA#niq yoni$m | 
svAM pra#tiqShThAM ga#mayati | prati#tiShThati praqjayA# paqSuBiqryaja#mAnaH || 10 (16) 
(veqdasyAgra(gg)# sruKsaqmAMrja#nAni - vidoqho - ga#mayati - paqSavo# ramante - hi(gm)sIqH ShaTca#) (A2)

3.3.3	anuvAkaM 3 - patnIsaMnahanam 
T.B.3.3.3.1
aya#j~joq vA eqShaH | yo#&paqtnIka#H | na praqjAH prajA#yerann | patnyanvA$ste | 
yaqj~jameqvAka#H | praqjAnA$M praqjana#nAya | yat tiShTha#ntI saqnaMhye#ta | 
priqyaM j~jAqti(gm) ru#ndhyAt | AsI#nAq saMna#hyate | 
AsI#nAq hye#ShA vIqrya#M kaqroti# | 11 (10)

T.B.3.3.3.2
yat paqScAt-prAcyaqnvAsI#ta | aqnayA# saqmada#M dadhIta | 
deqvAnAqM patni#yA saqmada#M dadhIta | deSA$d-dakShiNaqta udIqcyanvA$ste | 
Aqtmano# gopIqthAya# || AqSAsA#nA saumanaqsamityA#ha | 
meddhyA#meqvainAqM keva#lIM kRuqtvA | AqSiShAq sama#d^^rdhayati | 
aqgneranu#vratA BUqtvA saMna#hye sukRuqtAyaq kamityA#ha | 
eqtadvai patni#yai vratopaqnaya#nam | 12 (10)

T.B.3.3.3.3
tenaiqvainA$M ~Mvraqtamupa#nayati | tasmA#dAhuH | 
yaScaiqvaM ~Mvedaq yaScaqna | 
yoktra#meqva yu#te | yamaqnvAste$ | 
tasyAqmuShmi#n ~Mloqke Ba#vaqtItiq yoktre#Na | 
yad yoktra$m | sa yoga#H | yadAste$ | sa kShema#H | 13 (10)

T.B.3.3.3.4
yoqgaqkSheqmasyaq klRuptyai$ || yuqktaM kri#yAtA AqSIH kAme# yujyAtAq iti# | 
AqSiShaqH samRu#ddhyai | graqnthiM gra#thnAti | AqSiSha# eqvAsyAqM pari#gRuhNAti | 
pumAqnq. vai graqnthiH | strI patnI$ | tan mi#thuqnam | 
miqthuqnameqvAsyaq tad-yaqj~je ka#roti praqjana#nAya | 
prajA#yate praqjayA# paqSuBiqr yaja#mAnaH | 14 (10)

T.B.3.3.3.5
atho# aqd^^rdho vA eqSha Aqtmana#H | yat patnI$ | 
yaqj~jasyaq dhRutyAq aSi#thilaMBAvAya || 
suqpraqjasa#stvA vaqya(gm) suqpatnIqrupa#sediqmetyA#ha | 
yaqj~jameqva tan mi#thuqnI ka#roti | Uqne&ti#riktaM dhIyAtAq itiq prajA$tyai || 
maqhIqnAM payoq&syoSha#dhInAq(gm)q rasaq ityA#ha | 
rUqpameqvAsyaiq-tanma#hiqmAnaqM ~MvyAca#ShTe | 
tasyaq te&kShI#yamANasyaq nirva#pAmi devayaqjyAyAq ityA#ha | 
AqSiSha#meqvaitAmASA$ste ( ) || 15 (10)
(kaqroti# - vratopaqnaya#naqM - kShemoq - yaja#mAnaH - SAste) (A3)

3.3.4	anuvAkaM 4 - Ajyotpavanam 
T.B.3.3.4.1
GRuqtaM caq vai madhu# ca praqjApa#tirAsIt | yatoq maddhvA#sIt | 
tata#H praqjA a#sRujata | tasmAqn madhu#Shi praqjana#namivAsti | 
tasmAqn madhu#ShAq na praca#ranti | yAqtayA#maq hi | Ajye#naq praca#ranti | 
yaqj~jo vA Ajya$m | yaqj~jenaiqva yaqj~jaM praca#raqntyayA#tayAmatvAya | 
patnyave$kShate | 16 (10)

T.B.3.3.4.2
miqthuqnaqtvAyaq prajA$tyai | yadvai patnI# yaqj~jasya# kaqroti# | miqthuqnaM tat | 
athoq patni#yA eqvaiSha yaqj~jasyA$nvAraqmBo&na#vacCittyai || 
aqmeqddhyaM ~MvA eqtat ka#roti | yat patnyaqvekSha#te | 
gAr.ha#paqtye &dhi#Srayati meddhyaqtvAya# | AqhaqvaqnIya#-maqByuddra#vati | 
yaqj~jasyaq santa#tyai | tejo#&siq tejo&nuq prehItyA#ha | 17 (10)

T.B.3.3.4.3
tejoq vA aqgniH | tejaq Ajya$m | teja#saiqva tejaqH sama#d^^rdhayati | 
aqgnisteq tejoq mA vinaiqdityAqhAhi(gm)#sAyai | sPyasyaq vartman$th
sAdayati | yaqj~jasyaq santa#tyai | aqgnerjiqhvA&si# suqBUrdeqvAnAqmityA#ha | 
yaqthAq yaqjureqvaitat | dhAmne#dhAmne deqveByoq yaju#SheyajuShe BaqvetyA#ha | 
AqSiSha#meqvaitAmASA$ste || 18 (10)

T.B.3.3.4.4
tadvA ata#H paqvitrA$ByAmeqvot pu#nAti | yaja#mAnoq vA Ajya$m | 
prAqNAqpAqnau paqvitre$ | yaja#mAna eqva prA#NApAqnau da#dhAti | 
puqnaqrAqhAra$m | 
eqvami#vaq hi prA#NApAqnau saqcaMra#taH | 
Suqkrama#siq jyoti#rasiq tejoq&sItyA#ha | 
rUqpameqvAsyaiq tan ma#hiqmAnaqM ~MvyAca#ShTe | triryaju#ShA | 
traya# iqme loqkAH | 19 (10)

T.B.3.3.4.5
eqShAM ~MloqkAnAqmAptyai$ | triH | tryA#vRuqddhi yaqj~jaH | 
atho# meddhyaqtvAya# | athAjya#vatIByAmaqpaH | rUqpameqvAsA#meqtad-varNa#M dadhAti | 
apiq vA uqtAhu#H | 
yathA# haq vai yoShA# suqvarNaq(gm)q hira#NyaM peSaqlaM biBra#tI rUqpANyAste$ | 
eqvameqtA eqtar.hIti# | Apoq vai sarvA# deqvatA$H | 20 (10)

T.B.3.3.4.6
eqShA hi viSve#ShAM deqvAnA$M taqnUH | yadAjya$m || tatroqBayo$rmImAq(gm)qsA | 
jAqmi syAt | yad-yajuqShA&&jyaqM ~Myaju#ShAq&pa u#tpunIqyAt | 
Canda#sAq&pa utpu#nAqtyajA#mitvAya | atho# mithunaqtvAya# | 
sAqviqtriqyarcA | saqviqtRupra#sUtaM meq karmA#saqditi# | 
saqviqtRupra#sUtameqvAsyaq karma# Bavati ( ) | 
paqcCo gA#yatriqyA tri#H ShamRuddhaqtvAya# | aqdBireqvauSha#dhIqH saMna#yati | 
oSha#dhIBiH paqSUn | paqSuBiqryaja#mAnam | 
SuqkraM tvA# SuqkrAyAqM jyoti#stvAq jyoti#ShyaqrcistvAq &rciShItyA#ha 
sarvaqtvAya# | paryA$ptyAq ana#ntarAyAya || 21 (16)
(IqkShaqtaq- Aqhaq-SAqsteq-loqkA - deqvatA# - Bavatiq ShaTca#) (A4)

3.3.5	anuvAkaM 5 - AjyagrahaNam 
T.B.3.3.5.1
deqvAqsuqrAH sam~Mya#ttA Asann | 
sa eqtamindraq Ajya#syAvakAqSa-ma#paSyat | tenAvai$kShata | 
tato# deqvA aBa#vann | parA&su#rAH | ya eqvaM ~MviqdvAnAjya#-maqvekSha#te | 
Bava#tyAqtmanA$ | parA$&syaq BrAtRu#vyo Bavati | braqhmaqvAqdino# vadanti | 
yadAjye#nAqnyAni# haqvI(gg)Shya#-BiGAqraya#ti | 22 (10)

T.B.3.3.5.2
athaq kenAjyaqmiti# | saqtyeneti# brUyAt | cakShuqrvai saqtyam | 
saqtyenaiqvaina#daq-BiGA#rayati | IqSvaqro vA eqSho$&ndho Bavi#toH | 
yaScakShuqShA &&jya#maqvekSha#te | niqmIlyAve$kSheta | dAqdhArAqtma~jcakShu#H | 
aqByAjya#M GArayati || Ajya#M gRuhNAti | 23 (10)

T.B.3.3.5.3
CandA(gm)#siq vA Ajya$m | CandA(gg)#syeqva prI#NAti | caqturjuqhvAM gRu#hNAti | 
catu#ShpAdaH paqSava#H | paqSUneqvAva#rundhe | aqShTAvu#paqBRuti# | 
aqShTAkSha#rA gAyaqtrI | gAqyaqtraH prAqNaH | prAqNameqva paqSuShu# dadhAti | 
caqtud^^rdhruqvAyA$m | 24 (10)

T.B.3.3.5.4
catu#ShpAdaH paqSava#H | paqSuShveq-vopari#ShTAqt-prati#tiShThati | 
yaqjaqmAqnaqdeqvaqtyA# vai juqhUH | BrAqtRuqvyaqdeqvaqtyo#paqBRut | 
caqturjuqhvAM gRuqhNanBUyo# gRuhNIyAt | aqShTAvu#paqBRuti# gRuqhNan kanI#yaH | 
yaja#mAnAyaiqva BrAtRu#vyaqmupa#stiM karoti ||
gaurvai sruca#H | caqturjuqhvAM gRu#hNAti | tasmAqccatu#ShpadI | 25 (10)

T.B.3.3.5.5
aqShTAvu#paqBRuti# | tasmA#daqShTASa#PA | caqtud^^rdhruqvAyA$m | tasmAqccatu#H stanA | 
gAmeqva tath sa(gg)ska#roti | sA&smaiq sa(gg)skRuqteShaqmUrja#M duhe | 
yajjuqhvAM gRuqhNAti# | praqyAqjeByaqstat | yadu#paqBRuti# | 
praqyAqjAqnUqyAqjeByaqstat ( ) | sarva#smaiq vA eqtad-yaqj~jAya# gRuhyate | 
yaddhruqvAyAqmAjya$m || 26 (12)
(aqBiqGAqraya#ti - gRuhNAti - dhruqvAyAqM - catu#ShpadIq - prayAjAnUyAqjeByaqstad dveq ca#) (A5)

3.3.6	anuvAkaM 6 - struKsAdanam 
T.B.3.3.6.1
Apo# devIragrepuvo agreguvaq ityA#ha | rUqpameqvAsA#meqtan-ma#hiqmAnaqM ~MvyAca#ShTe | 
agra# iqmaM ~Myaqj~jaM na#yaqtAgre# yaqj~japa#tiqmityA#ha | 
agra# eqva yaqj~jaM na#yanti | agre# yaqj~japa#tim | 
yuqShmAnindro#&vRuNIta vRutraqtUrye# yUqyamindra#mavRuNIddhvaM ~MvRutraqtUryaq ityA#ha | 
vRuqtra(gm) ha# haniqShyannindraq Apo# vavre | Apoq hendra#M ~Mvavrire | 
saqj~jAM-meqvAsA#-meqtath-sAmA#naqM ~MvyAca#ShTe | 
prokShi#tAqH sthetyA#ha | 27 (10)

T.B.3.3.6.2
tenApaqH prokShi#tAH || aqgnir deqveByoq nilA#yata | kRuShNo# rUqpaM kRuqtvA | 
sa vanaqspatIqn prAvi#Sat | kRuShNo$&syAKareqShTho$&gnaye$ tvAq svAhetyA#ha | 
aqgnaya# eqvainaqM juShTa#M karoti | atho# aqgnereqva medhaqmava#rundhe || 
vedi#rasi baqr.qhiShe$ tvAq svAhetyA#ha | praqjA vai baqr.qhiH | 
pRuqthiqvI vedi#H | 28 (10)

T.B.3.3.6.3
praqjA eqva pRu#thiqvyAM prati#ShThApayati | 
baqr.qhira#si sruqgByastvAq svAhetyA#ha | praqjA vai baqr.qhiH | 
yaja#mAnaqH sruca#H | yaja#mAnameqva praqjAsuq prati#ShThApayati || 
diqve tvAq&ntari#kShAya tvA pRuthiqvyai tveti# baqr.qhirAqsAdyaq prokSha#ti | 
eqBya eqvaina#M ~MloqkeByaqH prokSha#ti | 
athaq tata#H saqha sruqcA puqrastA$t praqtya~jca#M graqnthiM pratyu#kShati | 
praqjA vai baqr.qhiH | 
yathAq sUtyai# kAqla Apa#H puqrastAqd-yanti# | 29 (10)

T.B.3.3.6.4
tAqdRugeqva tat || svaqdhA piqtRuByaq ityA#ha | svaqdhAqkAqro hi pi#tRuqNAm | 
UrgBa#va bar.hiqShadByaq itiq dakShi#NAyaiq SroNeqrotta#rasyaiq nina#yatiq santa#tyai | 
mAsAq vai piqtaro# bar.hiqShada#H | mAsA#neqva prI#NAti | 
mAsAq vA oSha#dhIr-vaqd^^rdhaya#nti | mAsA$H pacantiq samRu#ddhyai | 
ana#tiskandan. ha paqrjanyo# var.Shati | yatraiqtadeqvaM kriqyate$ || 30 (10)

T.B.3.3.6.5
UqrjA pRu#thiqvIM ga#cCaqtetyA#ha | pRuqthiqvyAmeqvorja#M dadhAti | 
tasmA$t pRuthiqvyA UqrjA Bu#~jjate | graqnthiM ~Mvisra(gm)#sayati | 
praja#nayatyeqva tat | Uqd^^rdhvaM prA~jcaqmudgU#DhaM praqtya~jcaqmAya#cCati | 
tasmA$t prAqcInaq(gm)q reto# dhIyate | praqtIcI$H praqjA jA#yante || 
viShNoqH stUpoq&sItyA#ha | yaqj~jo vai viShNu#H | 31 (10)

T.B.3.3.6.6
yaqj~jasyaq dhRutyai$ | puqrastA$t prastaqraM gRu#hNAti | muKya#meqvaina#M karoti | 
iya#ntaM gRuhNAti | praqjApa#tinA yaj~jamuqKenaq saMmi#tam | iya#ntaM gRuhNAti | 
yaqj~jaqpaqruShAq saMmi#tam | iya#ntaM gRuhNAti | eqtAvaqdvai puru#She vIqrya$m | 
vIqrya# saMmitam | 32 (10)

T.B.3.3.6.7
apa#rimitaM gRuhNAti | apa#rimitaqsyAva#ruddhyai | 
tasmi#n paqvitreq api#sRujati | yaja#mAnoq vai pra#staqraH | 
prAqNAqpAqnau paqvitre$ | yaja#mAna eqva prA#NApAqnau da#dhAti || 
UrNA$mradasaM tvA stRuNAqmItyA#ha | yaqthAqyaqjureqvai tat | 
svAqsaqsthaM deqveByaq ityA#ha | deqveBya# eqvaina#th 
svAsaqsthaM ka#roti | 33 (10) 

T.B.3.3.6.8
baqrq.qhiH stRu#NAti | praqjA vai baqr.qhiH | pRuqthiqvI vedi#H | 
praqjA eqva pRu#thiqvyAM prati#ShThApayati || ana#tidRuSna(gg) stRuNAti | 
praqjayaiqvaina#M paqSuBiqrana#tidRuSnaM karoti | 
dhAqraya#n prastaqraM pa#riqdhIn pari# dadhAti | yaja#mAnoq vai pra#staqraH | 
yaja#mAna eqva tath svaqyaM pa#riqdhIn pari# dadhAti || 
gaqndhaqrvo#&si viqSvAva#suqrityA#ha | 34 (10)

T.B.3.3.6.9
viSva#meqvAyuqr-yaja#mAne dadhAti | indra#sya bAqhura#siq dakShi#Naq ityA#ha | 
iqndriqyameqva yaja#mAne dadhAti | miqtrAvaru#Nau tvottaraqtaH pari#dhattAqmityA#ha | 
prAqNAqpAqnau miqtrAvaru#Nau | prAqNAqpAqnA-veqvAsmi#n dadhAti | 
sUrya#stvA puqrastA$t pAqtvityA#ha | rakSha#sAq-mapa#hatyai | 
kasyA$ScidaqBiSa#styAq ityA#ha | apa#rimitAdeqvaina#M pAti || 35 (10) 

T.B.3.3.6.10
vIqtiho$traM tvA kavaq ityA#ha | aqgnimeqva hoqtreNaq sama#d^^rdhayati | 
dyuqmantaq(gm)q sami#dhImaqhItyA#haq sami#ddhyai | 
agne# bRuqhanta#maddhvaqra ityA#haq vRuddhyai$ | 
viqSo yaqntre sthaq ityA#ha | viqSAM ~Myatyai$ | 
uqdIqcInA$greq nida#dhAtiq prati#ShThityai | 
vasU#nA(gm) ruqdrANA#-mAdiqtyAnAq(gm)q sada#si sIqdetyA#ha | 
deqvatA#nAmeqva sada#ne prastaqra(gm) sA#dayati || 
juqhUra#si GRuqtAcIq nAmnetyA#ha | 36 (10)

T.B.3.3.6.11
aqsau vai juqhUH | aqntari#kShamupaqBRut | pRuqthiqvI dhruqvA | 
tAsA#meqtadeqva priqyaM nAma# | yad-GRuqtAcIti# | yad-GRuqtAcItyAha# | 
priqyeNaiqvainAq nAmnA# sAdayati || 
eqtA a#sadanth-sukRuqtasya# loqka ityA#ha | 
saqtyaM ~Mvai su#kRuqtasya# loqkaH | 
saqtya eqvainA$H sukRuqtasya# loqke sA#dayati ( ) | 
tA vi#ShNo pAqhItyA#ha | yaqj~jo vai viShNu#H | yaqj~jasyaq dhRutyai$ | 
pAqhi yaqj~jaM pAqhi yaqj~japa#tiM pAqhi mAM ~Mya#j~jaqniyaqmityA#ha | 
yaqj~jAyaq yaja#mAnAyAqtmane$ | teBya# eqvASiShaqmASAqste&nA$rtyai || 37 (16) 
(sthetyA#ha - pRuthiqvI vediqr - yanti# - kriqyateq - viShNu#r - vIqrya#saMmitaM - karo - tyAha - pAtiq - nAmnetyA#ha - loqke sA#dayatiq ShaTca#) (A6)

3.3.7	anuvAkaM 7 - AGAraH 
T.B.3.3.7.1
aqgninAq vai hotrA$ | deqvA asu#rA-naqBya#Bavann | 
aqgnaye# samiqddhyamA#nAqyA-nu#brUqhItyA#haq BrAtRu#vyABiBUtyai | 
eka#vi(gm)Sati-middhmadAqrUNi# Bavanti | eqkaqviq(gm)qSo vai puru#ShaH | 
puru#ShaqsyAptyai$ | pa~jca#daSeddhmadAqrUNyaq-ByAda#dhAti | 
pa~jca#daSaq vA a#d^^rdhamAqsasyaq rAtra#yaH | 
aqd^^rdhaqmAqsaqSaH sa#m~Mvathsaqra A$pyate | 
trIn-pa#riqdhIn-pari#-dadhAti | 38 (10)

T.B.3.3.7.2
Uqd^^rdhve saqmidhAqvAda#dhAti | aqnUqyAqjeBya#H saqmidhaqmati#SinaShTi | 
ShaTthsaM pa#dyante | ShaDvA Ruqtava#H | RuqtUneqva prI#NAti | veqdenopa#vAjayati | 
prAqjAqpaqtyo vai veqdaH | prAqjAqpaqtyaH prAqNaH | yaja#mAna AhavaqnIya#H | 
yaja#mAna eqva prAqNaM da#dhAti | 39 (10)

T.B.3.3.7.3
trirupa#vAjayati | trayoq vai prAqNAH | prAqNAneqvAsmi#n dadhAti | 
veqdeno#paqyatya# sruqveNa# prAjApaqtya-mA#GAqra-mAGA#rayati | 
yaqj~jo vai praqjApa#tiH | yaqj~jameqva praqjApa#tiM muKaqta Ara#Bate | 
atho$ praqjApa#tiqH sarvA# deqvatA$H | sarvA# eqva deqvatA$H prINAti || 
aqgnima#gnIt tristriqH saMmRuqDDhItyA#ha | tryA#vRuqddhi yaqj~jaH | 40 (10)

T.B.3.3.7.4
athoq rakSha#sAqmapa#hatyai | paqriqdhInth-saMmA$rShTi | puqnAtyeqvainAn# | 
tristriqH saMmA$rShTi | tryA#vRuqddhi yaqj~jaH | atho# meddhyaqtvAya# | 
atho# eqte vai de#vASvAH | deqvAqSvAneqva tath saMmA$rShTi | 
suqvaqrgasya# loqkasyaq sama#ShTyai | 
AsI#noq&nya-mA#GAqra-mAGA#rayati | 41 (10)

T.B.3.3.7.5
tiShTha#nnaqnyam | yathA&no# vAq ratha#m~MvA yuq~jjyAt | 
eqvameqva tada#ddhvaqryur-yaqj~jaM ~Myu#nakti | suqvaqrgasya# loqkasyAqByU$Dhyai | 
vaha#ntyenaM grAqmyAH paqSava#H | 
ya eqvaM ~Mveda# || Buva#namasiq vipra#thaqsvetyA#ha | yaqj~jo vai Buva#nam | 
yaqj~ja eqva yaja#mAnaM praqjayA# paqSuBi#H prathayati | 
agneq yaShTa#riqdaM namaq ityA#ha | 42 (10)

T.B.3.3.7.6
aqgnirvai deqvAnAqM ~MyaShTA$ | ya eqva deqvAnAqM ~MyaShTA$ | 
tasmA# eqva nama#skaroti || 
juhvehyaqgnistvA$ hvayati devayaqjyAyAq upa#BRuqdehi# deqvastvA# saviqtA hva#yati devayaqjyAyAq ityA#ha | 
AqgneqyI vai juqhUH | sAqviqtryu#paqBRut | tAByA#meqvaineq prasU#taq Ada#tte || 
agnA#viShNUq mA vAqmava#kramiShaqmityA#ha | 
aqgniH puqrastA$t | viShNu#ryaqj~jaH paqScAt | 43 (10)

T.B.3.3.7.7
tAByA#meqva pra#tiq procyAqtyAkrA#mati | 
viji#hAthAqM mA mAq saMtA$ptaqmityAqhAhi(gm)#sAyai | 
loqkaM me# lokakRutau kRuNutaqmityA#ha | 
AqSiSha#meqvaitAmASA$ste || viShNoqH sthAna#maqsItyA#ha | 
yaqj~jo vai viShNu#H | eqtat Kaluq vai deqvAnAq-mapa#rAjita-mAqyata#nam | yad-yaqj~jaH | 
deqvAnA#meqvApa#rAjita Aqyata#ne tiShThati || 
iqta indro# akRuNod-vIqryA#NItyA#ha | 44 (10)

T.B.3.3.7.8
iqndriqyameqva yaja#mAne dadhAti | 
saqmAqraByoqd^^rdhvo a#ddhvaqro di#viqspRuSaqmityA#haq vRuddhyai$ | 
AqGAqra-mA#GAqryamA#Naqmanu# samAqraBya# | 
eqtasmi#n kAqle deqvAH su#vaqrgaM ~MloqkamA#yann | 
sAqkShAdeqva yaja#mAnaH suvaqrgaM ~Mloqkame#ti | 
athoq samRu#ddhenaiqva yaqj~jenaq yaja#mAnaH suvaqrgaM ~Mloqkame#ti | 
ahru#to yaqj~jo yaqj~japa#teqrityAqhAnA$rtyai | indrA#vAqnth-svAhetyA#ha | 
iqndriqyameqva yaja#mAne dadhAti | bRuqhadBA ityA#ha | 45 (10)

T.B.3.3.7.9
suqvaqrgo vai loqko bRuqhadBAH | suqvaqrgasya# loqkasyaq sama#ShTyai || 
yaqjaqmAqnaqdeqvaqtyA# vai juqhUH | BrAqtRuqvyaqdeqvaqtyo#paqBRut | prAqNa A#GAqraH | 
yath sa(gg)#spaqr.Saye$t | BrAtRu#vye&sya prAqNaM da#ddhyAt | 
asa(gg)#spar.SayannaqtyAkrA#mati | yaja#mAna eqva prAqNaM da#dhAti | 
pAqhimA$&gneq duSca#ritAqdA mAq suca#rite BaqjetyA#ha | 46 (10)

T.B.3.3.7.10
aqgnirvAva paqvitra$m | vRuqjiqnamanRu#taqM duSca#ritam | 
Ruqjuqkaqrma(gm) saqtya(gm) suca#ritam | 
aqgnireqvaina#M ~MvRujiqnAda-nRu#tAqd-duSca#ritAtpAti | 
Ruqjuqkaqrme saqtye suca#rite Bajati | tasmA#deqvamASA$ste | 
Aqtmano# gopIqthAya# || Siroq vA eqtad-yaqj~jasya# | yadA#GAqraH | 
AqtmA dhruqvA | 47 (10)

T.B.3.3.7.11
AqGAqra-mAqGArya# dhruqvA(gm) sama#nakti | 
Aqtmanneqva yaqj~jasyaq SiraqH prati#dadhAti | dviH sama#nakti | 
dvau hi prA#NApAqnau | tadA#huH | trireqva sama#~jjyAt | 
tridhA#tuq hi Siraq iti# | Sira# ivaiqtad-yaqj~jasya# | athoq trayoq vai prAqNAH | 
prAqNAneqvAsmi#n dadhAti ( ) || 
maqKasyaq Siro#&siq saMjyoti#ShAq jyoti#ra~gktAqmityA#ha | 
jyoti#reqvAsmA# uqpari#ShTAd-dadhAti | 
suqvaqrgasya# loqkasyAnu#KyAtyai || 48 (13)
(pari#dadhAti - prAqNaM da#dhAtiq - hi yaqj~jo - GA#rayatiq - namaq ityA#ha - paqScAd - vIqryA#NItyA#haq - BA ityA#ha - BaqjetyA#ha - dhruq - vaivAsmi#n dadhAtiq trINi# ca) (A7)

3.3.8	anuvAkaM 8 - iDABakShaNam 
T.B.3.3.8.1
dhiShNi#yAq vA eqte nyu#pyante | yadbraqhmA | yaddhotA$ | yada#ddhvaqryuH | 
yadaqgnIt | yad-yaja#mAnaH | tAn. yada#ntareqyAt | 
yaja#mAnasya prAqNAnth-saMka#r.Shet | praqmAyu#kaH syAt | 
puqroqDASa#mapaqgRuhyaq saMca#ratyaddhvaqryuH | 49 (10)

T.B.3.3.8.2
yaja#mAnAyaiqva talloqka(gm) Si(gm)#Shati | nAsya# prAqNAnth-saMka#r.Shati | 
na praqmAyu#ko Bavati | puqrastA$t praqtya~g~gAsI#naH | iDA#yAq iDAqmAda#dhAti | 
hastyAq(gm)q hotre$ | paqSavoq vA iDA$ | paqSavaqH puru#ShaH | 
paqSuShveqva paqSUn prati#ShThApayati | iDA#yaiq vA eqShA prajA#tiH | 50 (10)

T.B.3.3.8.3
tAM prajA#tiqM ~Myaja#mAqno&nuq prajA#yate | dviraq~ggulA#vanaktiq parva#NoH | 
dviqpAd-yaja#mAnaqH prati#ShThityai | saqkRudupa#stRuNAti | dvirAda#dhAti | 
saqkRudaqBiGA#rayati | caqtuH saMpa#dyate | caqtvAriq vai paqSoH pra#tiqShThAnA#ni | 
yAvA#neqva paqSuH | tamupa#hvayate | 51 (10)

T.B.3.3.8.4
muKa#mivaq pratyupa#hvayeta | saqmuMqKAneqva paqSUnupa#hvayate | 
paqSavoq vA iDA$ | tasmAqth sA&nvAqraByA$ | aqddhvaqryuNA# caq yaja#mAnena ca | 
upa#hUtaH paSuqmAna#sAqnItyA#ha | upaq hye#nauq hvaya#teq hotA$ | 
iDA#yai deqvatA#nA-mupahaqve | upa#hUtaH paSuqmAn Ba#vati | 
ya eqvaM ~Mveda# | 52 (10)

T.B.3.3.8.5
yAM ~Mvai hastyAqmiDA#mAqdadhA#ti | vAqcaH sA BA#gaqdheya$m | 
yAmu#paqhvaya#te | prAqNAnAq(gm)q sA | vAca#M caiqva prAqNA(gg)ScAva#rundhe || 
athaq vA eqtarhyupa#hUtAyAqmiDA#yAm | 
puqroqDASa#syaiqva ba#rhiqShado# mImAq(gm)qsA | yaja#mAnaM deqvA a#bruvann | 
haqvirnoq nirvaqpeti# | nAhama#BAqgo nirva#PsyAqmItya#bravIt | 53 (10)

T.B.3.3.8.6
na mayA#&BAqgayA &nu#vakShyaqthetiq vAga#bravIt | 
nAhama#BAqgA pu#ro&nuvAqkyA# BaviShyAqmIti# puro&nuvAqkyA$ | 
nAhama#BAqgA yAqjyA# BaviShyAqmIti# 
yAqjyA$ | na mayA#&BAqgenaq vaSha#TkariShyaqtheti# vaShaTkAqraH | 
yad-ya#jamAnaBAqgaM niqdhAya# puroqDASa#M bar.hiqShada#M kaqroti# | 
tAneqva tad-BAqgina#H karoti | caqtuqd^^rdhA ka#roti | cata#sroq diSa#H | 
diqkShve#va prati#tiShThati | baqr.qhiqShada#M karoti | 54 (10)

T.B.3.3.8.7
yaja#mAnoq vai pu#roqDASa#H | praqjA baqr.qhiH | 
yaja#mAnameqva praqjAsuq prati#ShThApayati | 
tasmA#daqsthnA&nyAH praqjAH pra#tiqtiShTha#nti | mAq(gm)qsenAqnyAH | 
athoq KalvA#huH | dakShi#NAq vA eqtA ha#vir-yaqj~jasyA$ntarveqdyava#ruddhyante | 
yat pu#roqDASa#M bar.hiqShada#M kaqrotIti# | caqtuqd^^rdhA ka#roti | 
caqtvAroq hye#te ha#vir-yaqj~jasyaqrtvija#H | 55 (10)

T.B.3.3.8.8
braqhmA hotA$&ddhvaqryuraqgnIt | tamaqBimRu#Set | iqdaM braqhmaNa#H | 
iqda(gm) hotu#H | iqdama#ddhvaqryoH | iqdamaqgnIdhaq iti# | 
yathaiqvAdaH sauqmye$&ddhvaqre | 
AqdeSa#mRuqtvigByoq dakShi#NA nIqyante$ | tAqdRugeqva tat | 
aqgnIdhe$ prathaqmAyAda#dhAti | 56 (10)

T.B.3.3.8.9
aqgnimu#KAq hyRuddhi#H | aqgnimu#KAmeqvarddhiqM ~Myaja#mAna Ruddhnoti || 
saqkRudu#paqstIryaq dvirAqdadha#t | uqpaqstIryaq dviraqBiGA#rayati | 
ShaTth saMpa#dyante | 
ShaDvA Ruqtava#H | RuqtUneqva prI#NAti | 
veqdena# braqhmaNe$ brahmaBAqgaM pari#harati | prAqjAqpaqtyo vai veqdaH | 
prAqjAqpaqtyo braqhmA | 57 (10)

T.B.3.3.8.10
saqviqtA yaqj~jasyaq prasU$tyai | athaq kAma#maqnyena# | tatoq hotre$ | 
maddhyaqM ~MvA eqtad-yaqj~jasya# | yaddhotA$ | maqddhyaqta eqva yaqj~jaM prI#NAti | 
athA$ddhvaqryave$ | praqtiqShThA vA eqShA yaqj~jasya# | yada#ddhvaqryuH | 
tasmA$ddhavir-yaqj~jasyaiqtAmeqvAvRutaqmanu# | 58 (10)

T.B.3.3.8.11
aqnyA dakShi#NA nIyante | yaqj~jasyaq prati#ShThityai | 
aqgnima#gnIth saqkRuth sa#kRuqth saMmRuqDDhItyA#ha | 
parA#~givaq hye#tar.hi# yaqj~jaH || iqShiqtA daivyAq hotA#raq ityA#ha | 
iqShiqta(gm) hi karma# kriqyate$ | 
BaqdraqvAcyA#yaq preShi#toq mAnu#ShaH sUktavAqkAya# sUqktA brUqhItyA#ha | 
AqSiSha#meqvaitAmASA$ste | svaqgA daivyAq hotRu#Byaq ityA#ha | 
yaqj~jameqva tathsvaqgA ka#roti ( ) | svaqstir-mAnu#SheByaq ityA#ha | 
AqSiSha#meqvaitAmASA$ste | Saqm~Myor-brUqhItyA#ha | 
Saqm~Myumeqva bA#r.haspaqtyaM BA#gaqdheye#naq sama#d^^rdhayati || 59 (14)
(caqraqtyaqddhvaqryuH - prajA#tir - hvayateq - vedA$ - bravId - bar.hiqShada#M karo-tyRuqtvijo#-dadhAti-braqhmA-&nu#-karoti caqtvAri# ca) (A8)

3.3.9	anuvAkaM 9 - prastaraprahArAdikam 
T.B.3.3.9.1
athaq srucA#vanuqShTugByAqM ~MvAja#vatIByAqM ~MvyU#hati | 
praqtiqShThA vA a#nuqShTuk | annaqM ~MvAjaqH prati#ShThityai | 
aqnnAdyaqsyAva#ruddhyai | prAcI$M juqhUmU#hati | 
jAqtAneqva BrAtRu#vyAqn praNu#date | praqtIcI#mupaqBRuta$m | 
jaqniqShyamA#NAneqva prati#nudate | sa viShU#ca eqvApohya# saqpatnAqnq. yaja#mAnaH | 
aqsmin ~Mloqke prati#tiShThati | 60 (10)

T.B.3.3.9.2
dvAByA$m | dvipra#tiShThoq hi || 
vasu#ByastvA ruqdreBya#stvA&&diqtyeByaqstvetyA#ha | 
yaqthAqyaqjureqvai tat | 
sruqkShu pra#staqrama#nakti | iqme vai loqkAH sruca#H | 
yaja#mAnaH prastaqraH | yaja#mAnameqva teja#sA&nakti | treqdhA&na#kti | 
traya# iqme loqkAH | 61 (10)

T.B.3.3.9.3
eqBya eqvaina#M ~MloqkeByo#&nakti | aqBiqpUqrvama#nakti | 
aqBiqpUqrvameqva yaja#mAnaqM teja#sA&nakti || 
aqkta(gm) rihA#NAq ityA#ha | tejoq vA Ajya$m | yaja#mAnaH prastaqraH | 
yaja#mAnameqva teja#sA&nakti | viqyantuq vayaq ityA#ha | vaya# eqvaina#M kRuqtvA | 
suqvaqrgaM ~MloqkaM ga#mayati | 62 (10)

T.B.3.3.9.4
praqjAM ~MyoniqM mA nirmRu#kShaqmityA#ha | praqjAyai# gopIqthAya# || 
ApyA#yantAqmApaq oSha#dhayaq ityA#ha | Apa# eqvauSha#dhIqrApyA#yayati | 
maqrutAqM pRuSha#tayaqH sthetyA#ha | maqrutoq vai vRuShTyA# ISate | 
vRuShTi#meqvAva#rundhe | diva#M gacCaq tato# noq vRuShTiqmeraqyetyA#ha | 
vRuShTiqrvai dyauH | vRuShTi#meqvAva#rundhe | 63 (10)

T.B.3.3.9.5
yAvaqdvA a#ddhvaqryuH pra#staqraM praqhara#ti | tAva#daqsyAyu#rmIyate | 
AqyuqShpA a#gneq&syAyu#rme pAqhItyA#ha | Ayu#reqvAtman-dha#tte | 
yAvaqdvA a#ddhvaqryuH pra#staqraM praqhara#ti | tAva#dasyaq cakShu#rmIyate | 
caqkShuqShpA a#gne&siq cakShu#rme pAqhItyA#ha | cakShu#reqvAtman-dha#tte || 
dhruqvA&sItyA#haq prati#ShThityai || 
yaM pa#riqdhiM paqryadha#tthAq ityA#ha | 64 (10)

T.B.3.3.9.6
yaqthAqyaqjureqvaitat | agne# deva paqNiBi#r-vIqyamA#Naq ityA#ha | 
aqgnaya# eqvainaqM juShTa#M karoti | taM ta# eqtamanuq joSha#M BarAqmItyA#ha | 
saqjAqtAneqvAsmAq anu#kAnkaroti | nedeqSha tvada#paceqtayA#tAq 
ityAqhAnu#KyAtyai || yaqj~jasyaq pAthaq upaq sami#taqmityA#ha | 
BUqmAna#meqvopai#ti | paqriqdhIn-praha#rati | yaqj~jasyaq sami#ShTyai | 65 (10)

T.B.3.3.9.7
srucauq saM prasrA#vayati | yadeqva tatra# krUqram | tat-tena# Samayati | 
juqhvAmu#paqBRuta$m | yaqjaqmAqnaqdeqvaqtyA# vai juqhUH | 
BrAqtRuqvyaqdeqvaqtyo#paqBRut | yaja#mAnAyaiqva BrAtRu#vyaqmupa#stiM karoti || 
saq(gg)qsrAqvaBA#gAqH sthetyA#ha | vasa#voq vai ruqdrA A#diqtyAH sa(gg)#srAqvaBA#gAH | 
teShAqM tad-BA#gaqdheya$m | 66 (10)

T.B.3.3.9.8
tAneqva tena# prINAti | vaiqSvaqdeqvyarcA | eqte hi viSve# deqvAH | 
triqShTug-Ba#vati | iqndriqyaM ~Mvai triqShTuk | iqndriqyameqva yaja#mAne dadhAti || 
aqgnervAqmapa#nnagRuhasyaq sada#si sAdayAqmItyA#ha | 
iqyaM ~MvA aqgnirapa#nnagRuhaH | aqsyA eqvaineq sada#ne sAdayati | 
suqmnAya# sumninI suqmne mA# dhattaqmityA#ha | 67 (10)

T.B.3.3.9.9
praqjA vai paqSava#H suqmnam | praqjAmeqva paqSUnAqtmandha#tte | 
dhuqri dhuqryau# pAtaqmityA#ha | jAqyAqpaqtyor-go#pIqthAya# || 
agne#&dabdhAyo&SItatanoq ityA#ha | yaqthAqyaqjureqvaitat | 
pAqhi mAq&dya diqvaH pAqhi prasi#tyai pAqhi duri#ShTyai pAqhi du#radmaqnyai pAqhi duSca#ritAqdityA#ha | 
AqSiSha#meqvaitAmASA$ste | 
avi#ShaM naH piqtuM kRu#Nu suqShadAq yoniq(gg)q svAhetI$ddhma-saqm~MvRuSca#nAnyanvAhAryaqpaca#ne &ByAqdhAya# PalIkaraNahoqmaM ju#hoti | 
ati#riktAniq vA i#ddhma saqm~MvRuSca#nAni | 68 (10)

T.B.3.3.9.10
ati#riktAH PalIqkara#NAH | ati#riktamAjyocCeShaqNam | 
ati#rikta eqvAti#riktaM dadhAti | 
athoq ati#rikte-naiqvAti#rikta-mAqptvA&va#rundhe || 
vedi#r-deqveByoq nilA#yata | tAM ~MveqdenAnva#vindann | 
veqdenaq vedi#M ~MvividuH pRuthiqvIm | sA pa#prathe pRuthiqvI pArthi#vAni | 
garBa#M biBartiq Buva#neShvaqntaH | 
tato# yaqj~jo jA#yate viSvaqdAniqriti# puqrastA$th stambayaqjuSho# veqdenaq vediq(gm)q saMmAqShT^^ryanu#vittyai | 69 (10)

T.B.3.3.9.11
athoq yad-veqdaScaq vedi#Scaq Bava#taH | miqthuqnaqtvAyaq prajA$tyai | 
praqjApa#teqrvA eqtAniq SmaSrU#Ni | yad-veqdaH | patni#yA uqpasthaq Asya#ti | 
miqthuqnameqva ka#roti | viqndate$ praqjAm | 
veqda(gm) hotA&&ha#vaqnIyA$th-stRuqNanne#ti | 
yaqj~jameqva tath santa#noqtyotta#rasmA-dad^^rdhamAqsAt | 
ta(gm) santa#taqmutta#re&d^^rdhamAqsa Ala#Bate | 70 (10)

T.B.3.3.9.12
taM kAqlekA#laq Aga#te yajate || braqhmaqvAqdino# vadanti | 
sa tvA a#ddhvaqryuH syA$t | yo yato# yaqj~jaM pra#yuq~gkte | 
tade#naM pratiShThAqpayaqtIti# | vAtAqdvA a#ddhvaqryuryaqj~jaM prayu#~gkte | 
devA# gAtuvido gAqtuM ~MviqtvA gAqtumiqtetyA#ha | 
yata# eqva yaqj~jaM pra#yuq~gkte | tade#naqM prati#ShThApayati | 
prati#tiShThati praqjayA# paqSuBiqr-yaja#mAnaH ( ) || 71 (10)
(tiqShThaqtIq - me loqkA - ga#mayatiq - dyaur vRuShTi#meqvAva#rundhe - paqryadha#tthAq ityA#haq - sami#ShTyai - BAgaqdheya#M - dhattaqmityA#haq - vA i#ddhma saqm~MvRuSca#nAq - nyanu#vittyai - laBateq - yaja#mAnaH) (A9)

3.3.10	anuvAkaM 10 - patnIyokravimokaH 
T.B.3.3.10.1
yo vA aya#thAdevataM ~Myaqj~jamu#paqcara#ti | A deqvatA$Byo vRuScyate | 
pApI#yAn Bavati | yo ya#thAdevaqtam | na deqvatA$Byaq AvRu#Scyate | 
vasI#yAn Bavati | vAqruqNo vai pASa#H | 
iqmaM ~MviShyA#miq varu#Nasyaq pASaqmityA#ha | 
vaqruqNaqpAqSAdeqvainA$M mu~jcati | 
saqviqtRupra#sUto yathAdevaqtam | 72 (10) 

T.B.3.3.10.2
na deqvatA$Byaq AvRu#Scyate | vasI#yAn Bavati | 
dhAqtuScaq yonau# sukRuqtasya# loqka ityA#ha | aqgnirvai dhAqtA | 
puNyaqM karma# sukRuqtasya# loqkaH | aqgnireqvainA$M dhAqtA | 
puNyeq karma#Ni sukRuqtasya# loqke da#dhAti | 
syoqnaM me# saqha patyA# karoqmItyA#ha | 
Aqtmana#Scaq yaja#mAnasyaq cAnA$tyai saqtvAMya# || 
samAyu#ShAq saMpraqjayetyA#ha | 73 (10)

T.B.3.3.10.3
AqSiSha#meqvaitAmASA$ste pUrNapAqtre | aqntaqto#&nuqShTuBA$ | 
catu#ShpaqdvA eqtacCandaqH prati#ShThitaqM patni#yai pUrNapAqtre Ba#vati | 
aqsmin ~Mloqke prati#tiShThAqnIti# | aqsminneqva loqke prati#tiShThati | 
athoq vAgvA a#nuqShTuk | vA~gmi#thuqnam | 
Apoq reta#H praqjana#nam | 
eqtasmAqdvai mi#thuqnAdviqdyota#mAnaH staqnaya#nvar.Shati | 
reta#H siq~jcann | 74 (10)

T.B.3.3.10.4
praqjAH pra#jaqnayann# || yadvai yaqj~jasyaq brahma#NA yuqjyate$ | 
brahma#NAq vai tasya# vimoqkaH | aqdBiH SAnti#H | 
vimu#ktaqM ~MvA eqtar.hiq yoktraqM brahma#NA | 
AqdAyai#naqtpatnI# saqhApa upa#gRuhNIteq SAntyai$ | 
aq~jjaqlau pU$rNapAqtramAna#yati | reta# eqvAsyA$M praqjAM da#dhAti | 
praqjayAq hi ma#nuqShya#H pUqrNaH | 
muKaqM ~MvimRu#ShTe ( ) | aqvaqBRuqthasyaiqva rUqpaM kRuqtvotti#ShThati || 75 (11)
(saqviqtRupra#sUto yathAdevaqtaM-praqjayetyA#ha-siq~jcan-mRu#ShTaq eka#M ca) (A10)

3.3.11	anuvAkaM 11 - upaveShopagUhanam 
T.B.3.3.11.1
paqriqveqSho vA eqSha vanaqspatI#nAm | yadu#paveqShaH | ya eqvaM ~Mveda# | 
viqndate# pariveqShTAra$m | tamu#tkaqre || yaM deqvA ma#nuqShye#Shu | 
uqpaqveqShamadhA#rayann | ye aqsmadapa#cetasaH | tAnaqsmaBya#-miqhAku#ru | 
upa#veqShopa#viDDhi naH | 76 (10)

T.B.3.3.11.2
praqjAM puShTiqmathoq dhana$m | dviqpado# naqScatu#ShpadaH | 
dhruqvAna-na#pagAn-kuqrviti# puqrastA$t praqtya~jcaqmupa#gUhati | 
tasmA$t puqrastA$t praqtya~jca#H SUqdrA ava#syanti | sthaqviqmaqta upa#gUhati | 
apra#tivAdina eqvainA$n kurute || dhRuShTiqrvA u#paveqShaH | 
SuqcArto vajroq brahma#NAq sa(gm)Si#taH | 
yopa#veqShe Suk | sA&mumRu#cCatuq yaM dviqShma iti# | 77 (10)

T.B.3.3.11.3
athA$smai nAmaq gRuhyaq praha#rati | niraqmuM nu#daq oka#saH | 
saqpatnoq yaH pRu#taqnyati# | niqrbAqddhye#na haqviShA$ | indra# eNaqM parA#SarIt | 
iqhi tiqsraH pa#rAqvata#H | iqhi pa~jcaqjanAq(gm)q ati# | 
iqhi tiqsro&ti# rocaqnA yAva#t | sUryoq asa#d-diqvi | 
paqraqmAM tvA# parAqvata$m | 78 (10)
T.B.3.3.11.4
indro# nayatu vRutraqhA | yatoq na punaqrAya#si | 
SaqSvaqtIByaqH samA$Byaq iti# | triqvRudvA eqSha vajroq brahma#NAq sa(gm)Si#taH | 
Suqcaivaina#M ~MviqddhvA | 
eqByo loqkeByo# niqrNudya# | vajre#Naq brahma#NA stRuNute | 
haqto# &sAvava#dhiShmAq-mumityA#haq stRutyai$ | yaM dviqShyAttaM dhyA#yet | 
Suqcaivaina#-marpayati ( ) || 79 (10) 
(noq-dviqShma iti#-parAqvata#-marpayati) (A11)

Prapaataka Korvai with starting Words of 1 to 11 Anuvaakams :- 
(pratyu#ShTaM - diqvaH Silpaq - maya#j~jo - dhRuqtaM ca# - devAsuqrAH sa eqtamindraq - Apo# devI - raqgninAq - dhiShNi#yAq - athaq srucauq - yo vA aya#thAdevataM - pariveqSho vA ekA#daSa) 

Korvai with starting Words of 1, 11, 21 Series of Dasinis :-
(pratyu#ShTaq - maya#j~ja - eqShA hi viSve#ShAM deqvAnA# - mUqrjA pRu#thiqvI - mathoq rakSha#sAqM - tAM prajA#tiqM - dvAByAqM - taM kAqlekA#leq nava#saptatiH) 

First and Last Word 3rd Ashtakam 3rd Prapaatakam :-
(pratyu#ShTa(gm) - Suqcaivaina#marpayati) 

|| hari#H om ||

|| kRuShNa yajurvedIya taittirIya brAhmaNe tRutIyAShTake tRutIya prapAThakaH samAptaH ||
===================================
oM namaH paramAtmane, SrI mahAgaNapataye namaH
SrI guruByo namaH, haqriqH oM

3.4	tRutIyAShTake caturthaH prapAThakaH - puruShamedhaH

3.4.1	to 3.4.19 -puruShamedhaH 

T.B.3.4.1.1
brahma#Ne brAhmaqNamAla#Bate | kShaqtrAya# rAjaqnya$m | maqrudByoq vaiSya$m | 
tapa#se SUqdram | tama#seq taska#ram | nAra#kAya vIraqhaNa$m | 
pAqpmane$ klIqbam | AqkraqyAyA#yoqgUm | kAmA#ya pu(gg)ScaqlUm | 
ati#kruShTAya mAgaqdham || 1 (10) (A1)

T.B.3.4.2.1
gIqtAya# sUqtam | nRuqttAya# SailUqSham | dharmA#ya saBAcaqram | 
naqrmAya# reqBam | nari#ShThAyai BImaqlam | hasA#yaq kAri$m | 
AqnaqndAya# strIShaqKam | 
praqmude# kumArIpuqtram | meqdhAyai# rathakAqram | 
dhairyA#yaq takShA#Nam || 2 (10) (A2)

T.B.3.4.3.1
SramA#ya kaulAqlam | mAqyAyai# kArmAqram | rUqpAya# maNikAqram | 
SuBe# vaqpam | SaqraqvyA#yA iShukAqram | heqtyai dha#nvakAqram | 
karma#Ne jyAkAqram | diqShTAya# rajjusaqrgam | mRuqtyave# mRugaqyum | 
anta#kAya Svaqnita$M || 3 (10) (A3)

T.B.3.4.4.1
saqndhaye# jAqram | geqhAyo#papaqtim | nir.Ru#tyai pariviqttam | 
Artyai# parivividAqnam | arA$ddhyai didhiShUqpati$m | paqvitrA#ya BiqShaja$m | 
praqj~jAnA#ya nakShatradaqraq.Sam | niShkRu#tyai peSaskAqrIm | balA#yo paqdAm | 
varNA#yAnUqrudha$m || 4 (10) (A4)

T.B.3.4.5.1
naqdIBya#H pau~jjiqShTam | RuqkShIkA$Byoq naiShA#dam | 
puqruqShaqvyAqGrAya# duqrmada$m | praqyudByaq unma#ttam | 
gaqndhaqrvAqPsaqrAByoq vrAtya$m | 
saqrpaqdeqvaqjaqneByo &pra#tipadam | ave$ByaH kitaqvam | 
iqryatA#yAq aki#tavam | piqSAqceByo# bidalakAqram | 
yAqtuqdhAne$ByaH kaNTakakAqram || 5 (10) (A5)

T.B.3.4.6.1
uqthsAqdeBya#H kuqbjam | praqmude# vAmaqnam | dvAqrByaH srAqmam | 
svapnA#yAqndham | adha#rmAya badhiqram | saqj~jAMnA#ya smarakAqrIm | 
praqkAqmodyA#yopaqsada$m | AqSiqkShAyai$ praqSnina$m | 
uqpaqSiqkShAyA# aBipraqSnina$m | 
maqryAdA#yai praSnavivAqkam || 6 (10) (A6)

T.B.3.4.7.1
Rutyai$ steqnahRu#dayam | vaira#hatyAyaq piSu#nam | vivi#ttyai kShaqttAra$m | 
aupa#draShTAya saMgrahIqtAra$m | balA#yAnucaqram | BUqmne pa#riShkaqndam | 
priqyAya# priyavAqdina$m | ari#ShTyA aSvasAqdam | 
medhA#ya vAsaH palpUqlIm | praqkAqmAya# rajayiqtrIm || 7 (10) (A7)

T.B.3.4.8.1
BAyai# dArvAhAqram | praqBAyA# Agneqndham | nAka#sya pRuqShThAyA#BiSheqktAra$m | 
braqddhnasya# viqShTapA#ya pAtranirNeqgam | deqvaqloqkAya# peSiqtAra$m | 
maqnuqShyaqloqkAya# prakariqtAra$m | sarve$Byo loqkeBya# upaseqktAra$m | 
ava#rtyai vaqdhAyo#pamanthiqtAra$m | 
suvaqrgAya# loqkAya# BAgaqduGa$m | 
var.Shi#ShThAyaq nAkA#ya pariveqShTAra$m || 8 (10) (A8)

T.B.3.4.9.1
arme$Byo hastiqpam | jaqvAyA$Svaqpam | puShTyai# gopAqlam | 
teja#se&japAqlam | vIqryA#yAvipAqlam | irA#yai kIqnASa$m | 
kIqlAlA#ya surAkAqram | BaqdrAya# gRuhaqpam | Sreya#se vittaqdham | 
addhya#kShAyAnukShaqttAra$m || 9 (10) (A9)

T.B.3.4.10.1
maqnyave#&yastAqpam | krodhA#ya nisaqram | SokA#yABisaqram | 
uqtkUqlaqviqkUqlAByA$M triqsthina$m | yogA#ya yoqktAra$m | 
kShemA#ya vimoqktAra$m | vapu#She mAnaskRuqtam | SIlA#yA~jjanIkAqram | 
nir.Ru#tyai koSakAqrIm | yaqmAyAqsUm || 10 (10) (A10)

T.B.3.4.11.1
yaqmyai# yamaqsUm | atha#rvaqByo&va#tokAm | saqm~MvaqthsaqrAya# paryAqriNI$m | 
paqriqvaqthsaqrAyAvi#jAtAm | iqdAqvaqthsaqrAyA#paqskadva#rIm | 
iqdvaqthsaqrAyAqtItva#rIm | vaqthsaqrAyaq vija#rjarAm | 
saqrvaqthsaMqrAyaq pali#knIm | vanA#ya vanaqpam | 
aqnyato#raNyAya dAvaqpam || 11 (10) (A11)

T.B.3.4.12.1
saro$Byo dhaivaqram | veSa#ntAByoq dASa$m | uqpaqsthAva#rIByoq bainda$m | 
naqDvaqlABya#H SauShkaqlam | pAqryA#ya kaivaqrtam | aqvAqryA#ya mArgAqram | 
tIqrtheBya# Aqndam | viSha#meByo mainAqlam | svane$ByaqH parNa#kam | 
guhA$ByaqH kirA#tam | sAnu#Byoq jamBa#kam | 
parva#teByaqH kiM pU#ruSham || 12 (12) (A12)

T.B.3.4.13.1
praqtiqSrutkA#yA Rutuqlam | GoShA#ya BaqSham | antA#ya bahuvAqdina$m | 
aqnaqntAyaq mUka$m | maha#se vINAvAqdam | kroSA#ya tUNavaqddhmam | 
AqkraqndAya# dunduByAGAqtam | aqvaqraqspaqrAya# Sa~gKaqddhmam | 
RuqBuByo#&jinasandhAqyam | sAqddhyeBya#ScarmaqmNam || 13 (10) (A13)

T.B.3.4.14.1
bIqBaqthsAyai# paulkaqsam | BUtyai# jAgaraqNam | aBU$tyai svapaqnam | 
tuqlAyai# vANiqjam | varNA#ya hiraNyakAqram | 
viSve$Byo deqveBya#H siddhmaqlam | paqScAqd-doqShAya# glAqvam | 
Rutyai# janavAqdina$m | vyRu#ddhyA apagaqlBam | 
saq(gm)qSaqrAya# praqcCida$m || 14 (10) (A14)

T.B.3.4.15.1
hasA#ya pu(gg)ScaqlUmAla#Bate | vIqNAqvAqdaM gaNa#kaM gIqtAya# | 
yAda#se SAbuqlyAm | naqrmAya# BadravaqtIm | 
tUqNaqvaqddhmaM grA#maqNya#M pANisaMGAqtaM nRuqttAya# | modA#yAnuqkroSa#kam | 
AqnaqndAya# talaqvam || 15 (7) (A15)

T.B.3.4.16.1
aqkShaqrAqjAya# kitaqvam | kRuqtAya# saBAqvina$m | tretA#yA Adinavadaqrq.Sam | 
dvAqpaqrAya# bahiqH sada$m | kala#ye saBAsthAqNum | duqShkRuqtAya# caqrakA#cAryam | 
addhva#ne brahmacAqriNa$m | piqSAqceBya#H sailaqgam | piqpAqsAyai# govyaqcCam | 
nir.Ru#tyai goGAqtam | kShuqdhe go#vikaqrtam | kShuqttRuqShNAByAqM tam | 
yo gAM ~MviqkRunta#ntaM mAq(gm)qsaM BikSha#mANa upaqtiShTha#te || 16 (13) (A16)

T.B.3.4.17.1
BUmyai# pIThasaqrpiNaqmAla#Bate | aqgnaye&(gm)#saqlam | 
vAqyave# cANDAqlam | aqntari#kShAya va(gm)Sanaqrtina$m | diqve Ka#laqtim | 
sUryA#ya haryaqkSham | 
caqndrama#se mirmiqram | nakSha#treByaH kiqlAsa$m | 
ahne# SuqklaM pi#~ggaqlam | rAtri#yai kRuqShNaM pi#~ggAqkSham || 17 (10) (A17)

T.B.3.4.18.1
vAqce puru#ShaqmAla#Bate | prAqNama#pAqnaM ~MvyAqnamu#dAqna(gm) sa#mAqnaM tAn. vAqyave$ | 
sUryA#yaq cakShuqrAla#Bate | mana#Scaqndrama#se | diqgmyaH Srotra$m | 
praqjApa#tayeq puru#Sham || 18 (6) (A18)

T.B.3.4.19.1
athaiqtAnarU#peByaq Ala#Bate | ati#hrasvaq-mati#dIrGam | 
ati#kRuSaqmatya(gm)#salam | ati#Suklaq-mati#kRuShNam | 
ati#SlakShNaq-mati#lomaSam | ati#kiriTaq-mati#danturam | 
ati#mirmiraq-mati#memiSham | AqSAyai# jAqmim | 
praqtIqkShAyai# kumAqrIm || 19 (9) (A19)

Prapaataka Korvai with starting Words of 1 to 19 Anuvaakams :- 
(brahma#Ne - gIqtAyaq - SramA#ya - saqndhaye# - naqdIBya# - uthsAqdeByaq -Rutyaiq - BAyAq - arme$Byo - maqnyave# - yaqmyai# daSa# daSaq - saro$Byoq dvAda#Sa - pratiqSrutkA#yai - bIBaqthsAyaiq daSa# daSaq - hasA#ya saqptA-
kSha#rAqjAyaq trayo#daSaq - BUmyaiq daSa# - vAqce ShaDathaq - navaikAqnna vi(gm)#SatiH ) 

Korvai with starting Words of 1, 11, 21 Series of Dasinis :-
(brahma#Ne - yaqmyai# nava#daSa)

First and Last Word 3rd Ashtakam 4th Prapaatakam :-
(brahma#Ne - kumAqrIm)

 || hari#H om || 

|| kRuShNa yajurvedIya taittirIya brAhmaNe tRutIyAShTake caturtha prapAThakaH samAptaH ||
=============================oM namaH paramAtmane, SrI mahAgaNapataye namaH
SrI guruByo namaH, haqriqH oM

3.5	tRutIyAShTake pa~jcamaH prapAThakaH - iShTihautram

3.5.1	anuvAkaM 1 - hoturjapaH purastAth sAmidhenInAm 

T.B.3.5.1.1
saqtyaM prapa#dye | RuqtaM prapa#dye | aqmRutaqM prapa#dye | 
praqjApa#teH priqyAM taqnuvaqmanA$rtAqM prapa#dye | 
iqdamaqhaM pa#~jcadaqSenaq vajre#Na | 
dviqShantaqM BrAtRu#vyaqmava#krAmAmi | yo$&smAn dveShTi# | 
yaM ca# vaqyaM dviqShmaH | 
BUrBuvaqH suva#H | him || 1 (10) (saqtyaM daSa#) (A1)

3.5.2	anuvAkaM 2 - sAmidhenImranvAha 
T.B.3.5.2.1
pra voq vAjA# aqBidya#vaH | haqviShma#nto GRuqtAcyA$ | 
deqvA~jji#gAti sumnaqyuH || agnaq AyA#hi vIqtaye$ | gRuqNAqno haqvyadA#taye | 
ni hotA# sathsi baqraq.hiShi# || taM tvA# saqmidBi#ra~ggiraH | 
GRuqtena# vad^^rdhayAmasi | bRuqhacCo#cA yaviShThya || 
sa na#H pRuqthu SraqvAyya$m | 2 (10)

T.B.3.5.2.2
acCA# deva vivAsasi | bRuqhada#gne suqvIrya$m || 
IqDenyo# namaqsya#stiqraH | tamA(gm)#si dar.SaqtaH | samaqgniri#ddhyateq vRuShA$ || 
vRuSho# aqgniH sami#ddhyate | aSvoq na de#vaqvAha#naH | 
ta(gm) haqviShma#nta IDate || vRuSha#NaM tvA vaqyaM ~MvRuShann# | 
vRuShA#NaqH sami#dhImahi | 3 (10)

T.B.3.5.2.3
agneq dIdya#taM bRuqhat || aqgniM dUqtaM ~MvRu#NImahe | 
hotA#raM ~MviqSvave#dasam | 
aqsya yaqj~jasya# suqkratu$m || saqmiqddhyamA#no addhvaqre | 
aqgniH pA#vaqka IDya#H | SoqciShke#SaqstamI#mahe || 
sami#ddho agna Ahuta | deqvAn. ya#kShi svaddhvara | tva(gm) hi ha#vyaqvADasi# ( ) || 
Aju#hota duvaqsyata# | aqgniM pra#yaqtya#ddhvaqre | 
vRuqNIqddhva(gm) ha#vyaqvAha#nam || 
tvaM ~Mvaru#Na uqta miqtro a#gne | tvAM ~Mva#d^^rdhanti maqtiBiqrvasi#ShThAH | 
tve vasu# suShaNaqnAni# santu | yUqyaM pA#ta svaqstiBiqH sadA# naH || 4 (17) 
(SraqvAyya# - midhImaq - hyasi# saqpta ca#) (A2)

3.5.3	anuvAkaM 3 - praramuktvA nivido&nUcya devatA AvAhayati 
T.B.3.5.3.1
agne# maqhA(gm) a#si brAhmaNa BArata | asAqvasau$ || 
deqveddhoq manvi#ddhaH | RuShi#ShTutoq viprA#numaditaH | 
kaqviqSaqsto brahma#sa(gm)Sito GRuqtAha#vanaH | 
praqNIr-yaqj~jAnA$m | raqthIra#ddhvaqrANA$m | 
aqtUrtoq hotA$ | tUrNi#r.havyaqvAT | AspAtra#M juqhUr-deqvAnA$m | 5 (10)

T.B.3.5.3.2
caqmaqso de#vaqpAna#H | aqrA(gm) i#vAgne neqmirdeqvA(gg)stvaM pa#riqBUra#si | 
Ava#ha deqvAn. yaja#mAnAya || aqgnima#gnaq Ava#ha | somaqmAva#ha | 
aqgnimAva#ha | praqjApa#tiqmAva#ha | aqgnIShomAqvAva#ha | iqndrAqgnI Ava#ha | 
indraqmAva#ha ( ) | maqheqndramAva#ha | deqvA(gm) A$jyaqpA(gm) Ava#ha | 
aqgni(gm) hoqtrAyAva#ha | svaM ma#hiqmAnaqmAva#ha | A cA$gne deqvAn. vaha# | 
suqyajA# ca yaja jAtavedaH || 6 (16) (deqvAnAq-mindraqmAva#haq ShaTca#) (A3)

3.5.4	anuvAkaM 4 - srucAvAdApayati 
T.B.3.5.4.1
aqgnir. hotAq vetvaqgniH | hoqtraM ~Mve$ttu prAviqtram | smo vaqyam | 
sAqdhu te# yajamAna deqvatA$ | GRuqtava#tI-maddhvaryoq srucaqmA&sya#sva | 
deqvAqyuva#M ~MviqSvavA#rAm | IDA#mahai deqvA(gm) IqDenyAn# | 
naqmaqsyAma# namaqsyAn# | yajA#ma yaqj~jiyAn# || 7 (9) 
(aqgnir. hotAq nava#) (A4)

3.5.5	anuvAkaM 5 - prayAjAH 
T.B.3.5.5.1
saqmidho# agnaq Ajya#sya viyantu | tanUqnapA#dagnaq Ajya#sya vetu | 
iqDo a#gnaq Ajya#sya viyantu | baqrq.hira#gnaq Ajya#sya vetu | 
svAhAq&gnim | svAhAq soma$m | svAhAq&gnim | svAhA$ praqjApa#tim | 
svAhAq&gnIShomau$ | svAhe$ndrAqgnI ( ) | svAhendra$m | 
svAhA# maheqndram | svAhA# deqvA(gm) A$jyaqpAn | svAhAq&gni(gm) hoqtrAjju#ShAqNAH | 
agnaq Ajya#sya viyantu || 8 (15) 
(iqndrAqgnI pa~jca# ca) (A5)

3.5.6	anuvAkaM 6 - ajyaBAgayoH puronuvAkye 
T.B.3.5.6.1
aqgnir-vRuqtrANi# ja~gGanat | draqviqNaqsyur-vi#paqnyayA$ | 
sami#ddhaH Suqkra Ahu#taH | juqShAqNo aqgnirAjya#sya vetu | 
tva(gm) so#mAsiq satpa#tiH | tva(gm) rAjoqta vRu#traqhA | 
tvaM Baqdro a#siq kratu#H | juqShAqNaH somaq Ajya#sya haqviSho# vetu | 
aqgniH praqtnenaq janma#nA | SumBA#nastaqnuvaq(gg)q svAm ( ) | 
kaqvir-vipre#Na vAvRudhe | juqShAqNo aqgnirAjya#sya vetu | 
soma# gIqrBiShTvA# vaqyam | vaqd^^rdhayA#mo vacoqvida#H | 
suqmRuqDIqko naq Avi#Sa | 
juqShAqNaH somaq Ajya#sya haqviSho# vetu || 9 (16)
(svA(gm) ShaTca#) (A6)

3.5.7	anuvAkaM 7 - haviShAM yAjyAnuvAkyAH 
T.B.3.5.7.1
aqgnir-mUqd^^rdhA diqvaH kaqkut | pati#H pRuthiqvyA aqyam | 
aqpA(gm) retA(gm)#si jinvati | Buvo# yaqj~jasyaq raja#saSca neqtA | 
yatrA# niqyudBiqH saca#se SiqvABi#H | diqvi mUqd^^rdhAna#M dadhiShe suvaqrq.ShAm | 
jiqhvAma#gne cakRuShe havyaqvAha$m | prajA#pateq na tvadeqtAnyaqnyaH | 
viSvA# jAqtAniq pariq tA ba#BUva | 
yat-kA#mAste juhuqmastanno# astu | 10 (10)

T.B.3.5.7.2
vaqya(gg) syA#maq pata#yo rayIqNAm | sa ve#da puqtraH piqtaraq(gm)q sa mAqtara$m | 
sa sUqnurBu#vaqthsa Bu#vaqtpuna#rmaGaH | sa dyAmaurNo#daqntari#kShaq(gm)q sa suva#H | 
sa viSvAq Buvo# aBavaqthsa A&Ba#vat | agnI#ShomAq save#dasA | 
sahU#tI vanataqM gira#H | saM de#vaqtrA ba#BUvathuH | 
yuqvameqtAni# diqvi ro#caqnAni# | 
aqgniSca# somaq sakra#tU adhattam | 11 (10)

T.B.3.5.7.3
yuqva(gm) sindhU(gm)# raqBiSa#ste-ravaqdyAt | agnI#ShomAq-vamu#~jcataM gRuBIqtAn | 
indrA$gnI rocaqnA diqvaH | pariq vAje#Shu BUShathaH | 
tadvA$M cetiq pravIqrya$m | Snatha#dvRuqtramuqta sa#notiq vAja$m | 
indrAq yo aqgnI sahu#rI sapaqryAt | 
iqraqjyantA# vasaqvya#syaq BUre$H | saha#stamAq saha#sA vAjaqyantA$ | 
endra# sAnaqsi(gm) raqyim | 12 (10)

T.B.3.5.7.4
saqjitvA#na(gm) sadAqsaha$m | var.Shi#ShThamUqtaye# Bara | 
prasa#sAhiShe puruhUtaq SatrUn# | jyeShTha#steq SuShma# iqha rAqtira#stu | 
indrABa#raq dakShi#NenAq vasU#ni | patiqH sindhU#nAmasi reqvatI#nAm | 
maqhA(gm) indroq ya oja#sA | paqrjanyo# vRuShTiqmA(gm) i#va | 
stomai$rvaqthsasya# vAvRudhe | maqhAM indro# nRuqvadAca#r.ShaNiqprAH | 13 (10)

T.B.3.5.7.5
uqta dviqbar.hA# amiqnaH saho#BiH | aqsmaqdriya#gvAvRudhe vIqryA#ya | 
uqruH pRuqthuH sukRu#taH kaqrtRuBi#rBUt | piqprIqhi deqvA(gm) u#Saqto ya#viShTha | 
viqdvAM RutU(gm)r. Ru#tupate yajeqha | ye daivyA# RuqtvijaqsteBi#ragne | 
tva(gm) hotRU#NAmaqsyAya#jiShThaH || aqgni(gg) svi#ShTaqkRuta$m | 
ayA#DaqgniraqgneH priqyA dhAmA#ni | 
ayAqTthsoma#sya priqyA dhAmA#ni | 14 (10)

T.B.3.5.7.6
ayA#DaqgneH priqyA dhAmA#ni | ayA$TpraqjApa#teH priqyA dhAmA#ni | 
ayA#DaqgnIShoma#yoH priqyA dhAmA#ni | ayA#DindrAgniqyoH priqyA dhAmA#ni | 
ayAqDindra#sya priqyA dhAmA#ni | ayA$Nmaheqndrasya# priqyA dhAmA#ni | 
ayA$DdeqvAnA#-mAjyaqpAnA$M priqyA dhAmA#ni | 
yakSha#daqgner. hotu#H priqyA dhAmA#ni | yakShaqthsvaM ma#hiqmAna$m | 
Aya#jatAqmejyAq iSha#H ( ) | kRuqNotuq so a#ddhvaqrA jAqtave#dAH | 
juqShatA(gm)# haqviH | agneq yadaqdya viqSo a#ddhvarasya hotaH | 
pAva#ka Soceq veShTva(gm) hi yajvA$ | RuqtA ya#jAsi mahiqnA vi yadBUH | 
haqvyA va#ha yaviShThaq yA te# aqdya || 15 (16)
(aqstvaq - dhaqttaq(gm) - raqyiM - ca#r.ShaNiqprAH - soma#sya priqyA dhAmAq - nIShaqH ShaTca#) (A7)

3.5.8	anuvAkaM 8 - iDopAhvAnAm 
T.B.3.5.8.1
upa#hUta(gm) rathantaqra(gm) saqha pRu#thiqvyA | 
upa# mA rathantaqra(gm) saqha pRu#thiqvyA hva#yatAm | 
upa#hUtaM ~MvAmadeqvya(gm) saqhAntari#kSheNa | 
upa# mA vAmadeqvya(gm) saqhAntari#kSheNa hvayatAm | 
upa# hUtaM bRuqhathsaqha diqvA | upa# mA bRuqhathsaqha diqvA hva#yatAm | 
upa#hUtAH saqpta hotrA$H | 
upa# mA saqpta hotrA$ hvayantAm | upa#hUtA dheqnuH saqhar.Sha#BA | 
upa# mA dheqnuH saqhar.Sha#BA hvayatAm | 16 (10)

T.B.3.5.8.2
upa#hUto BaqkShaH saKA$ | upa# mA BaqkShaH saKA$ hvayatAm | 
upa#hUqtA~M(4) ho | iDopa#hUtA | upa#hUqteDA$ | 
upo# aqsmA(gm) iDA$ hvayatAm | iDopa#hUtA | upa#hUqteDA$ | 
mAqnaqvI GRuqtapa#dI maitrAvaruqNI | 
brahma# deqvakRu#taqmupa#hUtam | 17 (10)

T.B.3.5.8.3
daivyA# addhvaqryavaq upa#hUtAH | upa#hUtA manuqShyA$H | 
ya iqmaM ~Myaqj~jamavAn# | 
ye yaqj~japa#tiqM ~Mvad^^rdhAn# | upa#hUteq dyAvA#pRuthiqvI | 
pUqrvaqje RuqtAva#rI | 
deqvI deqvapu#tre | upa#hUtoq&yaM ~Myaja#mAnaH | 
utta#rasyAM devayaqjyAyAq-mupa#hUtaH | BUya#si haviqShkara#Naq upa#hUtaH ( ) | 
diqvye dhAmaqnnupa#hUtaH | 
iqdaM me# deqvA haqvirju#ShantAqmitiq tasmiqnnupa#hUtaH | 
viSva#masya priqyamupa#hUtam | 
viSva#sya priqyasyopa#hUtaqsyopa#hUtaH || 18 (14) 
(saqhar.Sha#BA hvayatAq - mupa#hUta(gm) - haviqShkara#Naq upa#hUtaScaqtvAri# ca) (A8)

3.5.9	anuvAkaM 9 - anUyAjAH 
T.B.3.5.9.1
deqvaM baqrq.hiH | vaqsuqvane# vasuqdheya#sya vetu | deqvo narAqSa(gm) sa#H | 
vaqsuqvane# vasuqdheya#sya vetu | deqvo aqgniH svi#ShTaqkRut | 
suqdravi#NA maqndraH kaqviH | saqtyama#nmA&&yaqjI hotA$ | 
hotu#r. hotuqrAya#jIyAn | agneq yAn-deqvAnayA$T | yA(gm) api#preH ( ) | 
ye te# hoqtre ama#thsata | tA(gm) sa#saqnuShIq(gm)q hotrA$M devaM gaqmAm | 
diqvi deqveShu# yaqj~jamera#yeqmam | sviqShTaqkRuccAgneq hotA&BU$H | 
vaqsuqvane# vasuqdheya#sya namovAqke vIhi# || 19 (15) 
(api#preqH pa~jca# ca) (A9)

3.5.10	anuvAkaM 10 - sUktAvAkaH 
T.B.3.5.10.1
iqdaM dyA#vApRuthivI Baqdrama#BUt | Ad^^rdhma# sUktavAqkam | uqta na#movAqkam | 
RuqddhyAsma# sUqktocya#magne | tva(gm) sU$ktaqvAga#si | 
upa#Srito diqvaH pRu#thiqvyoH | 
oma#nvatI teq&smin. yaqj~je ya#jamAnaq dyAvA#pRuthiqvI stA$m | 
SaqgaMqye jIqradA#nU | atra#snUq apra#vede | 
uqruga#vyUtI aBayaqM kRutau$ | 20 (10)

T.B.3.5.10.2
vRuqShTidyA#vA rIqtyA#pA | SaqmBuvau# mayoqBuvau$ | 
Urja#svatI caq paya#svatI ca | sUqpaqcaqraqNA ca# svadhicaraqNA ca# | 
tayo#rAqvidi# || aqgniriqda(gm) haqvira#juShata | avI#vRudhataq mahoq jyAyo#&kRuta | 
soma# iqda(gm) haqvira#juShata | avI#vRudhataq mahoq jyAyo#&kRuta | 
aqgniriqda(gm) haqvira#juShata | 21 (10)

T.B.3.5.10.3
avI#vRudhataq mahoq jyAyo#&kRuta | praqjApa#tiriqda(gm) haqvira#juShata | 
avI#vRudhataq mahoq jyAyo#&kRuta | aqgnIShomA#viqda(gm) haqvira#juShetAm | 
avI#vRudhetAqM mahoq jyAyo$&krAtAm | iqndrAqgnI iqda(gm) haqvira#juShetAm | 
avI#vRudhetAqM mahoq jyAyo$&krAtAm | indra# iqda(gm) haqvira#juShata | 
avI#vRudhataq mahoq jyAyo#&kRuta | maqheqndra iqda(gm) haqvira#juShata | 22 (10)

T.B.3.5.10.4
avI#vRudhataq mahoq jyAyo#&kRuta | deqvA A$jyaqpA Ajya#majuShanta | 
avI#vRudhantaq mahoq jyAyo$&krata | aqgnir.hoqtreNeqda(gm) haqvira#juShata | 
avI#vRudhataq mahoq jyAyo#&kRuta | aqsyAmRudhaq-ddhotrA#yAM devaMgaqmAyA$m | 
ASA$steq&yaM ~Myaja#mAnoq&sau || AyuqrASA$ste | suqpraqjAqstva-mASA$ste | 
saqjAqtaqvaqnaqsyA-mASA$ste | 23 (10)

T.B.3.5.10.5
utta#rAM devayaqjyA-mASA$ste | BUyo# haviqShkara#Naq-mASA$ste | 
diqvyaM dhAmASA$ste | viSva#M priqyamASA$ste | yadaqnena# haqviShA &&SA$ste | 
tada#SyAqt-tadRu#ddhyAt | tada#smai deqvA rA#santAm | 
tadaqgnir-deqvo deqveByoq vana#te | vaqyamaqgner mAnu#ShAH | 
iqShTaM ca# vIqtaM ca# ( ) | uqBe ca# noq dyAvA#pRuthiqvI a(gm)ha#saspAtAm | 
iqha gati#r-vAqmasyeqdaM ca# | namo# deqveBya#H || 24 (13)
(aqBaqyaMqkRutA#vakRu - tAqgniriqda(gm) haqvira#juShata - maheqndra iqda(gm) 
haqvira#juShata - sajAtavanaqsyAmASA$ste - vIqtaM caq trINi# ca) (A10)

3.5.11	anuvAkaM 11 - SaMyuvAkaH
T.B.3.5.11.1
tacCaqM ~MyorA vRu#NImahe | gAqtuM ~Myaqj~jAya# | gAqtuM ~Myaqj~japa#taye | 
daivI$ svaqstira#stu naH | svaqstir mAnu#SheByaH | 
Uqd^^rdhvaM ji#gAtu BeShaqjam | 
SaM no# astu dviqpade$ | SaM catu#Shpade || 25 (8) (tacCaqM ~MyoraqShTau) (A11)

3.5.12	anuvAkaM 12 - patnIsaMyAjAnAM yAjyAnuvAkyAH 
T.B.3.5.12.1
A pyA#yasvaq{1} saM te$ {2} || 
iqha tvaShTA#ramagriqyaM{3} tanna#stuqrIpa$m {4} || 
deqvAnAqM patnI#ruSaqtIra#vantu naH | prAva#ntu nastuqjayeq vAja#sAtaye | 
yAH pArthi#vAsoq yA aqpAmapi# vraqte | 
tA no# devIH suhavAqH Sarma# yacCata || uqta gnA vi#yantu deqvapa#tnIH | 
iqndrAqNya#gnAyyaqSvinIq rAT | A roda#sI varuNAqnI SRu#Notu | 
viqyantu# deqvIrya RuqturjanI#nAm ( ) || 26 (10)

T.B.3.5.12.2
aqgnir. hotA# gRuqhapa#tiqH sa rAjA$ | viSvA# vedaq jani#mA jAqtave#dAH | 
deqvAnA#muqta yo martyA#nAm | yaji#ShThaqH sa praya#jatAmRuqtAvA$ || 
vaqyamu# tvA gRuhapateq janA#nAm | agneq aka#rma saqmidhA# bRuqhanta$m | 
aqsthUqriNoq gAr.ha#patyAni santu | 
tiqgmena# naqsteja#sAq sa(gm)Si#SAdhi || 27 (8)
(janI#nA - +maqShTau ca#) (A12)

3.5.13	anuvAkaM 13 - patnIsaMyAje somAhvAnam 
T.B.3.5.13.1
upa#hUta(gm) rathantaqra(gm) saqha pRu#thiqvyA | 
upa# mA rathantaqra(gm) saqha pRu#thiqvyA hva#yatAm | 
upa#hUtaM ~MvAmadeqvya(gm) saqhAntari#kSheNa | 
upa# mA vAmadeqvya(gm) saqhAntari#kSheNa hvayatAm | upa#hUtaM bRuqhathsaqha diqvA | 
upa# mA bRuqhathsaqha diqvA hva#yatAm | upa#hUtAH saqpta hotrA$H | 
upa# mA saqpta hotrA$ hvayantAm | upa#hUtA dheqnuH saqhar.Sha#BA | 
upa# mA dheqnuH saqhar.Sha#BA hvayatAm | 28 (10)

T.B.3.5.13.2
upa#hUto BaqkShaH saKA$ | upa# mA BaqkShaH saKA$ hvayatAm | 
upa#hUqtA~M(4) ho | iDopa#hUtA | upa#hUqteDA$ | upo# aqsmA(gm) iDA$ hvayatAm | 
iDopa#hUtA | upa#hUqteDA$ | mAqnaqvI GRuqtapa#dI maitrAvaruqNI | 
brahma# deqvakRu#taqmupa#hUtam | 29 (10)

T.B.3.5.13.3
daivyA# addhvaqryavaq upa#hUtAH | upa#hUtA manuqShyA$H | ya iqmaM ~Myaqj~jamavAn# | 
ye yaqj~japa#tnIqM ~Mvad^^rdhAn# | upa#hUteq dyAvA#pRuthiqvI | pUqrvaqje RuqtAva#rI | 
deqvI deqvapu#tre | upa#hUteqyaM ~Myaja#mAnA | iqndrAqNIvA#vidhaqvA | 
adi#tiriva supuqtrA ( ) | utta#rasyAM devayaqjyAyAq-mupa#hUtA | 
BUya#si haviqShkara#Naq upa#hUtA | diqvye dhAmaqnnupa#hUtA | 
iqdaM me# deqvA haqvir-ju#ShantAqmitiq 
tasmiqn-nupa#hUtA | viSva#masyAH priqyamupa#hUtam | 
viSva#sya priqyasyopa#hUtaqsyopa#hUtA || 30 (16)
(saqhar.Sha#BA hvayatAq - mupa#hUta(gm) - supuqtrA ShaTca#) (A13)

Prapaataka Korvai with starting Words of 1 to 13 Anuvaakams :- 
(saqtyaM - pravo - &gne# maqhA - naqgnir. hotA# - saqmidhoq - &gnir vRuqtrANyaq - gnir mUqd^^rdho - pa#hUtaM - deqvaM baqrq.hi - riqdaM dyA#vApRuthivIq -tacCaqm~Myo- rA pyA#yaqsvo - pa#hUtaqM trayo#daSa) 

Korvai with starting Words of 1, 11, 21 Series of Dasinis :-
(saqtyaM - ~Mvaqya(gg) syA#ma - vRuqShTidyA#vA triq(gm)qSat) 

First and Last Word 3rd Ashtakam 5th Prapaatakam :-
(saqtya-mupa#hUtA)

|| hari#H om || 

|| kRuShNa yajurvedIya taittirIya brAhmaNe tRutIyAShTake pa~jcama prapAThakaH samAptaH ||
Appendix (of expansions)
T.B.3.5.12.1 - "A pyA#yasvaq {1}" "saM te$ {2}" 
A pyA#yasvaq same#tu te viqSvata#H somaq vRuShNi#yaM | 
BavAq vAja#sya sa~ggaqthe || {1}

saM teq payA(gm) #siq samu# yantuq vAjAqH saM ~MvRuShNi#yA-nyaBimAtiqShAha#H | 
AqpyAya#mAno aqmRutA#ya soma diqvi SravA(gg)#syuttaqmAni# dhiShva || {2} 
(Both {1} and {2} appearing in TS 4.2.7.4) 
-------------------------------------------------------------
T.B.3.5.12.1 - "iqha tvaShTA#ramagriqyaM {3}" "tanna#stuqrIpa$m {4}" 
iqha tvaShTA#ramagriqyaM ~MviqSvarU#paqmupa# hvaye | aqsmAka#mastuq keva#laH || {3}

tanna#stuqrIpaqmadha# poShayiqtnu deva# tvaShTaqrvi ra#rAqNaH sya#sva | 
yato# vIqraH ka#rmaqNya#H suqdakSho# yuqktagrA#vAq jAya#te deqvakA#maH || {4}
(Both {3} and {4} appearing in TS 3.1.11.1) 
====================
oM namaH paramAtmane, SrI mahAgaNapataye namaH
SrI guruByo namaH, haqriqH oM

3.6	tRutIyAShTake ShaShThaH prapAThakaH - paSuhautram

3.6.1	anuvAkaM 1 - yUpasaMskArAH 
T.B.3.6.1.1
aq~jjantiq tvAma#ddhvaqre de#vaqyanta#H | vana#spateq madhu#nAq daivye#na | 
yadUqd^^rdhvasti#ShThAqd-dravi#Neqha dha#ttAt | yadvAq kShayo# mAqturaqsyA uqpasthe$ || 
ucCra#yasva vanaspate | varShma#n pRuthiqvyA adhi# | sumi#tI mIqyamA#naH | 
varco#dhA yaqj~javA#hase || sami#ddhasyaq Sraya#mANaH puqrastA$t | 
brahma# vanvAqno aqjara(gm)# suqvIra$m | 1 (10)

T.B.3.6.1.2
Aqre aqsmadama#tiqM bAdha#mAnaH | ucCra#yasva mahaqte sauBa#gAya || 
Uqd^^rdhva UqShuNa# Uqtaye$ | tiShThA# deqvo na sa#viqtA | 
Uqd^^rdhvo vAja#syaq sani#tAq yadaq~jjiBi#H | vAqGadBi#r-viqhvayA#mahe || 
Uqd^^rdhvo na#H pAqhya(gm)ha#soq ni keqtunA$ | viSvaq(gm)q samaqtriNa#M daha | 
kRuqdhI na# Uqd^^rdhvA~jcaq rathA#ya jIqvase$ | viqdA deqveShu# noq duva#H || 2 (10)

T.B.3.6.1.3 
jAqto jA#yate sudinaqtve ahnA$m | samaqrya A viqdatheq vad^^rdha#mAnaH | 
puqnantiq dhIrA# aqpaso# manIqShA | deqvaqyA vipraq udi#yartiq vAca$m || 
yuvA# suqvAsAqH pari#vItaq AgA$t | sa uq SreyA$n Bavatiq jAya#mAnaH | 
taM dhIrA#saH kaqvayaq unna#yanti | svAqdhiyoq mana#sA devaqyanta#H || 
pRuqthuqpAjAq ama#rtyaH | GRuqtani#rNiqK-svA#hutaH ( ) | 3 (10)

T.B.3.6.1.4 
aqgnir-yaqj~jasya# havyaqvAT || ta(gm) saqbAdho# yaqtasru#caH | 
iqtthA dhiqyA yaqj~java#ntaH | Aca#kruraqgni-mUqtaye$ || 
tvaM ~Mvaru#Na uqta miqtro a#gne | tvAM ~Mva#d^^rdhanti maqtiBiqr-vasi#ShThAH | 
tve vasu# suShaNaqnAni# santu | 
yUqyaM pA#ta svaqstiBiqH sadA# naH || 4 (8)
(suqvIraqM - duvaqH - svA#hutoq - +&ShTau ca#) (A1)

3.6.2	anuvAkaM 2 - prayAjaviShayA maitrAvaruNapraiShAH 
T.B.3.6.2.1
hotA# yakShadaqgni(gm) saqmidhA# suShaqmidhAq sami#ddhaqM nABA# pRuthiqvyAH sa#gaMqthe vAqmasya# | 
varShma#ndiqva iqDaspaqde vetvAjya#syaq hotaqryaja# || 
hotA# yakShaqt-tanUqnapA#taq-madi#teqr-garBaqM Buva#nasya goqpAm | 
maddhvAq&dya deqvo deqveByo# devaqyAnA$npaqtho a#naktuq vetvAjya#syaq hotaqryaja# || 
hotA# yakShaqn-narAqSa(gm)sa#M nRuSaqstraM nRU(gm)H pra#Netram | 
goBi#r-vaqpAvAqnth-syAd-vIqraiH SaktI#vAqn-rathai$H prathamaqyAvAq 
hira#NyaiScaqndrI vetvAjya#syaq hotaqryaja# || 
hotA# yakShadaqgnimiqDa I#Diqto deqvo deqvA(gm) Ava#kShad-dUqto ha#vyaqvADamU#raH | 
upeqmaM ~Myaqj~jamupeqmAM deqvo deqvahU#timavatuq vetvAjya#syaq hotaqryaja# || 
hotA# yakShad-baqrq.hiH suqShTarIqmorNa#mradA aqsmin. yaqj~je vi caq pra ca# prathatA(gg) svAsaqsthaM deqveBya#H | 
eme#nadaqdya vasa#vo ruqdrA A#dityAH sa#dantu priqyamindra#syAstuq vetvAjya#syaq hotaqryaja# || 5 (10)

T.B.3.6.2.2
hotA# yakShaqd-dura# RuqShvAH ka#vaqShyo&ko#ShadhAvanIq-rudAtA#Biqr-jiha#tAqM ~Mvi pakSho#BiH SrayantAm | 
suqprAqyaqNA aqsmin. yaqj~je viSra#yantA-mRutAqvRudho# viqyantvAjya#syaq hotaqryaja# || 
hotA# yakShaduqShAsAqnaktA# bRuhaqtI suqpeSa#sAq nRU(gm)H pati#Byoq yoni#M kRuNvAqne | 
saq(gg)qsmaya#mAneq indre#Na deqvairedaM baqrq.hiH sI#datAM ~MvIqtAmAjya#syaq hotaqryaja# || 
hotA# yakShaqd-daivyAq hotA#rA maqndrA potA#rA kaqvI prace#tasA | 
svi#ShTamaqdyAnyaH ka#radiqShA sva#BigUrtamaqnya UqrjA sata#vaseqmaM ~Myaqj~jaM diqvi deqveShu# dhattAM ~MvIqtAmAjya#syaq hotaqryaja# || 
hotA# yakShat-tiqsro deqvIraqpasA#maqpasta#mAq acCi#dra-maqdyedamapa#-stanvatAm | 
deqveByo# deqvIr-deqvamapo# viqyantvAjya#syaq hotaqryaja# || 
hotA# yakShaqt-tvaShTA#raq-maci#ShTuqmapA#ka(gm) retoqdhAM ~MviSra#vasaM ~MyaSoqdhAm | 
puqruqrUpaqmakA#makar.Sana(gm) suqpoShaqH poShaiqH syAth suqvIro# vIqrair-vetvAjya#syaq hotaqryaja# ( ) || 
hotA# yakShaqd-vanaqspati#-muqpAva#srakShaddhiqyo joqShTAra(gm)# SaqSamaqnnara#H | 
svadAqth svadhi#tir. RutuqthA&dya deqvo deqveByo# haqvyA&vAqD-vetvAjya#syaq hotaqryaja# || 
hotA# yakShadaqgni(gg) svAhA&&jya#syaq svAhAq meda#saqH svAhA$ stoqkAnAq(gg)q svAhAq svAhA# kRutInAq(gg)q svAhA# haqvyasU$ktInAm | 
svAhA# deqvA(gm) A$jyaqpAnth svAhAq&gni(gm) hoqtrAjju#ShAqNA agnaq Ajya#sya viyantuq hotaqryaja# || 6 (14) 
(priqyamindra#syAstuq vetvAjy#syaq hotaqryaja# - suqvIro# vIqrair vetvAjya#syaq hotaqryaja# caqtvAri# ca) (A2)

Special Korvai
(aqgniM tanUqnapA#taqM narAqSa(gm)sa#maqgnimiqDa I#Diqto baqrq.hirdura# uqShAsAqnaktAq daivyA# tiqsrastvaShTA#raqM ~Mvanaqspati#maqgnim ) 
(pa~jcaq vetveko# viqyantuq dvirvIqtAmeko# viqyantuq dvirvetveko# viyantuq 
hotaqryaja#)

3.6.3	anuvAkaM 3 - Apriya prayAjAnAM yAjyAH 
T.B.3.6.3.1
sami#ddho aqdya manu#Sho duroqNe | deqvo deqvAn. ya#jasi jAtavedaH | 
A caq vaha# mitramaha-ScikiqtvAn | tvaM dUqtaH kaqvira#siq prace#tAH || 
tanU#napAtpaqtha Ruqtasyaq yAnAn# | maddhvA# samaq~jjanth sva#dayA sujihva | 
manmA#ni dhIqBiruqta yaqj~jamRuqndhann | deqvaqtrA ca# kRuNuhyaddhvaqraM na#H || 
narAqSa(gm)sa#sya mahiqmAna#meShAm | upa#stoShAma yajaqtasya# yaqj~jaiH | 7 (10)

T.B.3.6.3.2
te suqkrata#vaqH Suca#yo dhiyaqdhAMH | svada#ntu deqvA uqBayA#ni haqvyA || 
AqjuhvA#naq IDyoq vandya#Sca | AyA$hyagneq vasu#BiH saqjoShA$H | 
tvaM deqvAnA#masi yahvaq hotA$ | sa e#nAn. yakShIShiqto yajI#yAn || 
prAqcIna#M baqrq.hiH praqdiSA# pRuthiqvyAH | vasto#raqsyA vRu#jyateq agreq ahnA$m | 
vyu# prathate vitaqraM ~MvarI#yaH | deqveByoq adi#taye syoqnam || 8 (10)

T.B.3.6.3.3
vyaca#svatIrurviqyA viSra#yantAm | pati#Byoq najana#yaqH SumBa#mAnAH | 
devI$rdvAro bRuhatIr-viSvaminvAH | deqveByo# Bavatha suprAyaqNAH || 
A suqShvaya#ntI yajaqte upA#ke | uqShAsAqnaktA# sadatAqM ni yonau$ | 
diqvye yoSha#Ne bRuhaqtI su#ruqkme | adhiq Sriya(gm)# SukraqpiSaqM dadhA#ne || 
daivyAq hotA#rA prathaqmA suqvAcA$ | 
mimA#nA yaqj~jaM manu#Shoq yaja#ddhyai | 9 (10)

T.B.3.6.3.4
praqcoqdaya#ntA viqdathe#Shu kAqrU | prAqcInaqM jyoti#H praqdiSA# diqSantA$ || 
Ano# yaqj~jaM BAra#tIq tUya#metu | iDA# manuqShvadiqha ceqtaya#ntI | 
tiqsro deqvIr-baqrq.hireda(gg) syoqnam | sara#svatIq svapa#saH sadantu || 
ya iqme dyAvA#pRuthiqvI jani#trI | rUqpairapi(gm)#Saqd-Buva#nAniq viSvA$ | 
tamaqdya ho#tariShiqto yajI#yAn | 
deqvaM tvaShTA#ramiqha ya#kShi viqdvAn ( ) || 10 (10)

T.B.3.6.3.5
uqpAva#sRujaqt-tmanyA# samaq~jjann | deqvAnAqM pAtha# RutuqthA haqvI(gm)Shi# | 
vanaqspati#H SamiqtA deqvo aqgniH | svada#ntu haqvyaM madhu#nA GRuqtena# || 
saqdyo jAqto vya#mimIta yaqj~jam | aqgnir-deqvAnA#-maBavat-puroqgAH | 
aqsya hotu#H praqdiSyRuqtasya# vAqci | 
svAhA#kRuta(gm) haqvira#dantu deqvAH || 11 (8)
(yaqj~jaiH - syoqnaM - ~Myaja#ddhyai - viqdvAnaq - +ShTau ca#) (A3)

3.6.4	anuvAkaM 4 - paryagnikaraNIyA RucaH 
T.B.3.6.4.1
aqgnir. hotA# no addhvaqre | vAqjI san-pari#NIyate | 
deqvo deqveShu# yaqj~jiya#H || pari# triviqShTya#ddhvaqram | yAtyaqgnI raqthIri#va | 
A deqveShuq prayoq dadha#t || pariq vAja#patiH kaqviH | 
aqgnir. haqvyA nya#kramIt | 
dadhaqd-ratnA#ni dAqSuShe$ || 12 (9) 
(aqgnir hotA# noq nava#) (A4)

3.6.5	anuvAkaM 5 - maitrAvaruNapraiShaH 
T.B.3.6.5.1
ajai#daqgniH | asa#naqdvAjaqM ni | deqvo deqveByo# haqvyA&vA$T | 
prA~jjo#Bir. hinvAqnaH | dhenA#BiqH kalpa#mAnaH | yaqj~jasyAyu#H pratiqrann | 
upaq preShya# hotaH | haqvyA deqveBya#H || 13 (8) 
(ajai#daqShTau) (A5)

3.6.6	anuvAkaM 6 - hoturadhrigupraiShaH 
T.B.3.6.6.1
daivyA$H SamitAra uqta ma#nuShyAq Ara#Baddhvam | upa# nayataq meddhyAq dura#H | 
AqSAsA#nAq medha#patiByAqM medha$m | prAsmA# aqgniM Ba#rata | 
stRuqNIqta baqrq.hiH | anve#naM mAqtA ma#nyatAm | anu# piqtA | 
anuq BrAtAq saga#rByaH | anuq saKAq sayU$thyaH || 
uqdIqcInA(gm)# asya paqdo nidha#ttAt | 14 (10)

T.B.3.6.6.2
sUryaqM cakShu#rgamayatAt | vAta#M prAqNamaqnvava#sRujatAt | diSaqH Srotra$m | 
aqntari#kShaqmasu$m | pRuqthiqvI(gm) SarI#ram | 
eqkaqdhA&syaq tvacaqmAcC^^ya#tAt | puqrA nAByA# apiqSaso# vaqpAmutKi#datAt | 
aqntareqvoShmANa#M ~MvArayatAt | Syeqnama#syaq vakSha#H kRuNutAt | 
praqSasA# bAqhU | 15 (10)

T.B.3.6.6.3
SaqlA doqShaNI$ | kaqSyapeqvA(gm)sA$ | acCi#dreq SroNI$ | 
kaqvaShoqrU sreqkapa#rNA&ShThIqvantA$ | ShaDvi(gm)#Satirasyaq va~gkra#yaH | 
tA a#nuqShThyoccyA#vayatAt | gAtra#M gAtramaqsyAnU#naM kRuNutAt | 
UqvaqddhyaqgoqhaM pArthi#vaM KanatAt | aqsnA rakShaqH sa(gm)sRu#jatAt | 
vaqniqShThuma#syaq mA rA#viShTa | 16 (10)

T.B.3.6.6.4
urU#kaqM manya#mAnAH || nedva#stoqke tana#ye | ravi#tAq rava#cCamitAraH | 
addhri#go SamIqddhvam | suqSami# SamIddhvam | SaqmIqddhva-ma#ddhrigo || 
addhri#guqScApA#paSca | uqBau deqvAnA(gm)# SamiqtArau$ | 
tAviqmaM paqSu(gg) Sra#payatAM praviqdvA(gm)sau$ | 
yathA# yathA&syaq Srapa#NaqM tathA#tathA ( ) || 17 (10)
[dhaqttAqd - bAqhU - mA rA#viShTaq - tathA#tathA ( ) ] (A6)

3.6.7	anuvAkaM 7 - stokaviShayaM maitrAvaruNAnuvacanam 
T.B.3.6.7.1
juqShasva# saqpratha#stamam | vaco# deqvaPsa#rastamam | 
haqvyA juhvA#na Aqsani# || iqmaM no# yaqj~jamaqmRute#Shu dhehi | 
iqmA haqvyA jA#tavedo juShasva | stoqkAnA#magneq meda#so GRuqtasya# | 
hotaqH prASA#na prathaqmo niqShadya# || GRuqtava#ntaH pAvaka te | 
stoqkAHSco#tantiq meda#saH | svadha#rmaM deqvavI#taye | 18 (10)

T.B.3.6.7.2
SreShTha#M no dhehiq vArya$m || tuBya(gg)# stoqkA GRu#taqScuta#H | 
agneq viprA#ya santya | RuShiqH SreShThaqH sami#ddhyase | 
yaqj~jasya# prAviqtA Ba#va || 
tuBya(gg)# Scotantyaddhrigo SacIvaH | stoqkAso# agneq meda#so GRuqtasya# | 
kaqviqSaqsto bRu#haqtA BAqnunA&&gA$H | haqvyA ju#Shasva medhira || 
oji#ShThaM te maddhyaqto medaq udBRu#tam ( ) | prate# vaqyaM da#dAmahe | 
Scota#nti te vaso stoqkA adhi# tvaqci | 
pratiq tAnde#vaqSo vi#hi || 19 (13) 
(deqvavI#tayaq-udBRu#taqM trINi# ca) (A7)

3.6.8	anuvAkaM 8 - vapA puroDASasviShTakRutAM puronuvAkyAH praiShASca
T.B.3.6.8.1
A vRu#trahaNA vRutraqhaBiqH SuShmai$H | indra# yAqtaM namo#Biragne aqrvAk | 
yuqva(gm) rAdho#Biqraka#veBirindra | agne# aqsme Ba#vatamuttaqmeBi#H || 
hotA# yakShadindrAqgnI | CAga#sya vaqpAyAq meda#saH | juqShetA(gm)# haqviH | 
hotaqryaja# || vi hyaKyaqn-mana#sAq vasya# iqcCann | 
indrA$gnI j~jAqsa uqta vA# sajAqtAn | 20 (10)

T.B.3.6.8.2
nAnyA yuqvatprama#tirastiq mahya$m | sa vAqM dhiya#M ~MvAjaqyantI#matakSham || 
hotA# yakShadindrAqgnI | puqroqDASa#sya juqShetA(gm)# haqviH | hotaqryaja# || 
tvAmI#Date ajiqraM dUqtyA#ya | haqviShma#ntaqH sadaqmin-mAnu#ShAsaH | 
yasya# deqvairAsa#do baqrq.hira#gne | ahA$nyasmai suqdinA# Bavantu || 
hotA# yakShadaqgnim ( ) | puqroqDASa#sya juqShatA(gm)# haqviH | 
hotaqryaja# || 21 (12)
(saqjAqtA - naqgniM dve ca#) (A8)

3.6.9	anuvAkaM 9 - teShAmeva yAjyAH 
T.B.3.6.9.1
gIqrBirvipraqH prama#timiqcCamA#naH | Iq# raqyiM ~MyaqSasa#M pUrvaqBAja$m | 
indrA$gnI vRutrahaNA suvajrA | praNoq navye#BistirataM deqShNaiH || 
mAcCe$dma raqSmI(gm)ritiq nAdha#mAnAH | piqtRuqNA(gm) SaktI#ranuq yacCa#mAnAH | 
iqndrAqgniByAqM kaM ~MvRuSha#No madanti | tA hyadrI# dhiqShaNA#yA uqpasthe$ || 
aqgni(gm) su#dIqti(gm) suqdRuSa#M gRuqNanta#H | 
naqmaqsyAmaqstveDya#M jAtavedaH ( ) | tvAM dUqtama#raqti(gm) ha#vyaqvAha$m | 
deqvA a#kRuNvan-naqmRuta#syaq nABi$m || 22 (12) 
(jAqtaqveqdoq dve ca#) (A9)

3.6.10	anuvAkaM 10 - manotAsUktam 
T.B.3.6.10.1
tva(gg) hya#gne prathaqmo maqnotA$ | aqsyA dhiqyo aBa#vo dasmaq hotA$ | 
tva(gm) sI$M ~MvRuShan-nakRuNor-duqShTarI#tu | 
sahoq viSva#smaiq saha#seq saha#ddhyai || adhAq hotAq nya#sIdoq yajI#yAn | 
iqDaspaqda iqShayaqnnIDyaqH sann | taM tvAq nara#H prathaqmaM de#vaqyanta#H | 
maqho rAqye ciqtaya#ntoq anu# gmann || vRuqtevaq yanta#M baqhuBi#r-vasaqvyai$H | 
tve raqyiM jA#gRuqvA(gm)soq anu# gmann | 23 (10)

T.B.3.6.10.2
ruSa#ntamaqgniM da#r.SaqtaM bRuqhanta$m | vaqpAva#ntaM ~MviqSvahA# dIdiqvA(gm)sa$m || 
paqdaM deqvasyaq nama#sA viqyanta#H | SraqvaqsyavaqH Srava# ApaqnnamRu#ktam | 
nAmA#ni cid-dadhire yaqj~jiyA#ni | BaqdrAyA$M te raNayantaq sandRu#ShTau || 
tvAM ~Mva#d^^rdhanti kShiqtaya#H pRuthiqvyAm | tva(gm) rAya# uqBayA#soq janA#nAm | 
tvaM trAqtA ta#raNeq cetyo# BUH | 
piqtA mAqtA sadaqmin-mAnu#ShANAm || 24 (10)

T.B.3.6.10.3
sa paqryeNyaqH sa priqyo viqkShva#gniH | hotA# maqndro niSha#sAdAq yajI#yAn | 
taM tvA# vaqyaM damaq A dI#diqvA(gm)sa$m | upa#j~juqbAdhoq nama#sA sadema || 
taM tvA# vaqya(gm) suqdhiyoq navya#magne | suqmnAqyava# Imahe devaqyanta#H | 
tvaM ~MviSo# anayoq dIdyA#naH | diqvo a#gne bRuhaqtA ro#caqnena# || 
viqSAM kaqviM ~MviqSpatiq(gm)q SaSva#tInAm | 
niqtoSa#naM ~MvRuShaqBaM ca#r.ShaNIqnAm | 25 (10)

T.B.3.6.10.4
pretI#ShaNimiqShaya#ntaM pAvaqkam | rAja#ntamaqgniM ~Mya#jaqta(gm) ra#yIqNAm || 
so a#gna Ije SaSaqme caq marta#H | yastaq Ana#Tth-saqmidhA# haqvyadA#tim | 
ya Ahu#tiqM pariq vedAq namo#BiH | viSvethsa vAqmA da#dhateq tvota#H || 
aqsmA u# teq mahi# maqhe vi#dhema | namo#Biragne saqmidhoqta haqvyaiH | 
vedI# sUno sahaso gIqrBiruqkthaiH | 
A te# BaqdrAyA(gm)# sumaqtau ya#tema || 26 (10)

T.B.3.6.10.5
A yastaqtanthaq roda#sIq vi BAqsA | Sravo#BiSca Sravaqsya#staru#traH | 
bRuqhadBiqr-vAjaiqH sthavi#reBiraqsme | reqvadBi#ragne vitaqraM ~MviBA#hi || 
nRuqvadva#soq sadaqmiddhe$hyaqsme | BUri# toqkAyaq tana#yAya paqrSvaH | 
pUqrvIriSho# bRuhaqtIrAqre a#GAH | aqsme BaqdrA sau$SravaqsAni# santu || 
puqrUNya#gne puruqdhA tvAqyA | vasU#ni rAjan-vaqsutA#te aSyAm ( ) | 
puqrUNiq hi tve pu#ruvAraq santi# | 
agneq vasu# vidhaqte rAja#niq tve || 27 (12) 
(jAqgRuqvA(gm)soq anu# gmaqn - mAnu#ShANAM - car.ShaNIqnAM - ~Mya#te - mASyAqM dve ca#) (A10)

3.6.11	anuvAkaM 11 - havirvanaspatisviShTakRutAM puronuvAkyAH praiShASca 
T.B.3.6.11.1
A Ba#rata(gm) SikShataM ~MvajrabAhU | 
aqsmA(gm) i#ndrAgnI avataq(gm)q SacI#BiH | iqme nu te raqSmayaqH sUrya#sya | 
yeBi#H sapiqtvaM piqtaro# naq Ayann# || hotA# yakShadindrAqgnI | 
CAga#sya haqviShaq AttA#maqdya | maqddhyaqto medaq udBRu#tam | 
puqrA dveSho$ByaH | puqrA pauru#SheyyA gRuqBaH | GastA$nnUqnam | 28 (10)

T.B.3.6.11.2
GAqse a#jrANAqM ~Myava#saprathamAnAm | suqmatkSha#rANA(gm) Saqtaru#driyANAm | 
aqgniqShvAqttAnAqM pIvo#pavasanAnAm | 
pAqrSvaqtaH Sro#NiqtaH Si#tAmaqta u#thsAdaqtaH | a~ggA#da~ggAqdava#ttAnAm | 
kara#ta eqvendrAqgnI | juqShetA(gm)# haqviH | hotaqryaja# || 
deqveByo# vanaspate haqvI(gm)Shi# | 
hira#NyaparNa praqdiva#steq artha$m | 29 (10)

T.B.3.6.11.3
praqdaqkShiqNid-ra#SaqnayA# niqyUya# | Ruqtasya# vakShi paqthiBIq raji#ShThaiH || 
hotA# yakShaqd-vanaqspati#maqBi hi | piqShTata#mayAq raBi#ShThayA raSaqnayA&&dhi#ta | 
yatre$ndrAgniqyoH CAga#sya haqviSha#H priqyA dhAmA#ni | 
yatraq vanaqspate$H priqyA pAthA(gm)#si | 
yatra# deqvAnA#mAjyaqpAnA$M priqyA dhAmA#ni | yatrAqgner. hotu#H priqyA dhAmA#ni | 
tatraiqtaM praqstu-tye#vo-paqstutye#voqpAva#srakShat | 
raBI#yA(gm) samiva kRuqtvI | 30 (10)

T.B.3.6.11.4
kara#deqvaM deqvo vanaqspati#H | juqShatA(gm)# haqviH | hotaqryaja# || 
piqprIqhi deqvA(gm) u#Saqto ya#viShTha | viqdvAM RuqtU(gm)r. Ru#tupate yajeqha | 
ye daivyA# RuqtvijaqsteBi#ragne | tva(gm) hotRU#NAmaqsyAya#jiShThaH || 
hotA# yakShadaqgni(gg) svi#ShTaqkRuta$m | 
ayA#Daqgni-ri#ndrAgniqyoH CAga#sya haqviSha#H priqyA dhAmA#ni | 
ayAqDvanaqspate$H priqyA pAthA(gm)#si ( ) | 
ayA$DdeqvAnA#-mAjyaqpAnA$M priqyA dhAmA#ni | 
yakSha#daqgner. hotu#H priqyA dhAmA#ni | yakShaqth svaM ma#hiqmAna$m | 
Aya#jatAqmejyAq iSha#H | kRuqNotuq so a#ddhvaqrA jAqtave#dAH | 
juqShatA(gm)# haqviH | hotaqryaja# || 31 (17)
(nUqna - martha#M - kRuqtvI - pAthA(gm)#si saqpta ca#) (A11)

3.6.12	anuvAkaM 12 - teShAmeva yAjyAH 
T.B.3.6.12.1
upo#haq yadviqdatha#M ~MvAqjinoq gUH | gIqrBir-viprAqH prama#ti-miqcCamA#nAH | 
aqrvantoq na kAShThAqM nakSha#mANAH | iqndrAqgnI johu#vatoq naraqste || 
vana#spate raSaqnayA#&BiqdhAya# | piqShTata#mayA vaqyunA#ni viqdvAn | 
vaha# devaqtrA di#dhiSho haqvI(gm)Shi# | pra ca# dAqtAra#maqmRute#Shu vocaH || 
aqgni(gg) svi#ShTaqkRuta$m | 
ayA#Daqgni-ri#ndrAgniqyoH CAga#sya haqviSha#H priqyA dhAmA#ni | 32 (10)

T.B.3.6.12.2
ayAqDvanaqspate$H priqyA pAthA(gm)#si | 
ayA$DdeqvAnA#-mAjyaqpAnA$M priqyA dhAmA#ni | 
yakSha#daqgner. hotu#H priqyA dhAmA#ni | yakShaqth svaM ma#hiqmAna$m | 
Aya#jatAqmejyAq iSha#H | kRuqNotuq so a#ddhvaqrA jAqtave#dAH | 
juqShatA(gm)# haqviH | agneq yadaqdya viqSo a#ddhvarasya hotaH | 
pAva#ka Soceq veShTva(gm) hi yajvA$ | 
RuqtA ya#jAsi mahiqnA vi yad-BUH ( ) | 
haqvyA va#ha yaviShThaq yA te# aqdya || 33 (11) 
(dhAmA#niq - Bureka#M ca) (A12)

3.6.13	anuvAkaM 13 - anUyAjapraiShAH 
T.B.3.6.13.1
deqvaM baqrq.hiH su#deqvaM deqvaiH syAth suqvIra#M ~MvIqrairvasto$r-vRuqjyetAqktoH praBri#-yeqtAtyaqnyAn-rAqyA baqrq.hiShma#to madema vasuqvane# vasuqdheya#sya vetuq yaja# || 
deqvIr-dvAra#H saMGAqte viqDvIryAma#~jCithiqrA dhruqvA deqvahU#tau vaqthsa 
I#menAqstaru#Naq Ami#mIyAt-kumAqro vAq nava#jAtoq mainAq arvA# 
reqNuka#kATaqH pRuNa#gvasuqvane# vasuqdheya#sya viyantuq yaja# || 
deqvI uqShAsAq naktA&dyAqsmin. yaqj~je pra#yaqtya#hvetAqmapi# nUqnaM daivIqrviSaqH prAyA#siShTAq(gm)q suprI#teq sudhi#te vasuqvane# vasuqdheya#sya vItAqM ~Myaja# || 
deqvI joShTrIq vasu#dhitIq yayo#raqnyA&GA dveShA(gm)#si yuqyavaqdA&nyA va#kShaqd-vasuq vAryA#Niq yaja#mAnAya vasuqvane# vasuqdheya#sya vItAqM ~Myaja# || 
deqvI UqrjAhu#tIq iShaqmUrja#maqnyA va#kShaqthsagdhiq(gm)q sapI#timaqnyA nave#naq pUrvaqM daya#mAnAqH syAma# purAqNenaq navaqM tAmUrja#mUqrjAhu#tI Uqrjaya#mAne adhAtAM ~Mvasuqvane# vasuqdheya#sya vItAqM ~Myaja# || 
deqvA daivyAq hotA#rAq neShTA#rAq potA#rA haqtAGa#Sa(gm)sA-vABaqradva#sU vasuqvane# vasuqdheya#sya vItAqM ~Myaja# || 
deqvIstiqsrastiqsro deqvIriDAq sara#svatIq BAra#tIq dyAM BAra#tyAdiqtyai-
ra#spRukShaqth-sara#svatIqma(gm) ruqdrair yaqj~jamA#vI-diqhaiveDa#yAq vasu#matyA 
sadhaqmAda#M madema vasuqvane# vasuqdheya#sya viyantuq yaja# || 
deqvo narAqSa(gm)sa#-striSIqrq.ShA Sha#DaqkShaH Saqtamide#na(gm) SitipRuqShThA Ada#dhati saqhasra#mIqM prava#hanti miqtrAvaruqNeda#sya hoqtramar.ha#toq bRuhaqspati#H 
stoqtramaqSvinA &&ddhva#ryavaM ~Mvasuqvane# vasuqdheya#sya vetuq yaja# ||
deqvo vanaqspati#r. vaqrq.ShaprA#vA GRuqtani#rNiqg-dyA-
magreqNAspRu#kShaqdA&ntari#kShaqM maddhye#nAprAH pRuthiqvI-mupa#reNAdRu(gm)hId-vasuqvane# vasuqdheya#sya vetuq yaja# || 
deqvaM baqrq.hirvAri#tInAM niqdhe dhA#siq pracyu#tInAqma-pra#cyutaM nikAmaqdhara#NaM puruspAqrq.haM ~MyaSa#svadeqnA baqrq.hiShAq&nyA baqrq.hI(gg)ShyaqBiShyA#ma vasuqvane# vasuqdheya#sya vetuq yaja# ( ) || 
deqvo aqgniH svi#ShTaqkRuth suqdravi#NA maqndraH kaqviH saqtyama#nmA&&yaqjI hotAq hotu#r. hotuqrAya#jIyAqnagneq yAn-deqvAnayAqDyA(gm) api#preqrye te# hoqtre ama#thsataq tA(gm) sa#saqnuShIq(gm)q hotrA$M devaM gaqmAM diqvi deqveShu# yaqj~jamera#yeqma(gg) 
svi#ShTaqkRuccAgneq hotA&BU$rvasuqvane# vasuqdheya#sya namovAqke vIhiq yaja# || 34 (11) 
(yajaika#M ca) (A13)

3.6.14	anuvAkaM 14 - anUyAjayAjyAH 
T.B.3.6.14.1
deqvaM baqrq.hiH | vaqsuqvane# vasuqdheya#sya vetu | 
deqvIrdvAra#H | vaqsuqvane# 
vasuqdheya#sya viyantu | deqvI uqShAsAq naktA$ | 
vaqsuqvane# vasuqdheya#sya vItAm | deqvI joShTrI$ | vaqsuqvane# vasuqdheya#sya vItAm | 
deqvI UqrjAhu#tI | 
vaqsuqvane# vasuqdheya#sya vItAm | 35 (10)

T.B.3.6.14.2
deqvA daivyAq hotA#rA | vaqsuqvane# vasuqdheya#sya vItAm | 
deqvIstiqsra-stiqsro deqvIH | vaqsuqvane# vasuqdheya#sya viyantu | 
deqvo narAqSa(gm)sa#H | vaqsuqvane# vasuqdheya#sya vetu | deqvo vanaqspati#H | 
vaqsuqvane# vasuqdheya#sya vetu | deqvaM baqrq.hir^^vAri#tInAm | 
vaqsuqvane# vasuqdheya#sya vetu | 36 (10)

T.B.3.6.14.3
deqvo aqgniH svi#ShTaqkRut | suqdravi#NA maqndraH kaqviH | 
saqtyama#nmA&&yaqjI hotA$ | hotu#r. hotuqrAya#jIyAn | 
agneq yAndeqvAnayA$T | yA(gm) api#preH | ye te# hoqtre ama#thsata | 
tA(gm) sa#saqnuShIq(gm)q hotrA$M devaM gaqmAm | 
diqvi deqveShu# yaqj~jamera#yeqmam | sviqShTaqkRuccAgneq hotA&BU$H ( ) | 
vaqsuqvane# vasuqdheya#sya namovAqke vIhi# || 37 (11) 
 (vIqtAqM - ~Mveqtva - BUqreka#M ca) (A14)

3.6.15	anuvAkaM 15 - sUktavAkapraiShAH 
T.B.3.6.15.1
aqgnimaqdya hotA#ramavRuNItAqyaM ~Myaja#mAnaqH paca#n paqktIH paca#n puroqDASa#M 
baqddhnan-ni#ndrAqgniByAqM CAga(gm)# sUpaqsthA aqdya deqvo vanaqspati#-raBava-dindrAqgniByAqM CAgeqnAGa#stAqM taM me#daqstaH prati# pacaqtA&gra#BIShTAqmavI#vRudhetAM puroqDASe#naq tvAmaqdyar.Sha# Ar.Sheyar.ShINAM napAdavRuNItAqyaM ~Myaja#mAno baqhuByaq A saMga#teBya eqSha me# deqveShuq vasuq vAryA ya#kShyataq itiq tA yA 
deqvA de#vaq-dAnAqnyaduqstAnya#smAq A caq SAsvA ca# gurasveShiqtaSca# hotaqrasi# BadraqvAcyA#yaq preShi#toq mAnu#ShaH sUktavAqkAya# sUqktA brU#hi || 38 (1 ) 
(aqgnimaqdyaika$m) (A15)

Prapaataka Korvai with starting Words of 1 to 15 Anuvaakams :- 
(aq~jjantiq - hotA# yakShaqth - sami#dvo aqdyA - gni - rajaiqd - daivyA# - juqShas - vA vRu#trahaNA - gIqrBi - stva(gg) hyA - Ba#rataq - mupo#haq yad - deqvaM baqrq.hiH su#deqvaM - deqvaM baqrq.hi - raqgnimaqdya pa~jca#daSa)

Korvai with starting Words of 1, 11, 21 Series of Dasinis :-
(aq~jjan - tyuqpAva#sRujaqn - nAnyA yuqvat - kara#deqva maqShTAtri(gm)#Sat) 

First and Last Word 3rd Ashtakam 6th Prapaatakam :-
(aq~jjanti# - sUqktA brU#hi) 

|| hari#H om ||

|| kRuShNa yajurvedIya taittirIya brAhmaNe tRutIyAShTake ShaShThaH prapAThakaH samAptaH ||
=================












