1.1.1
praqsuqgmantA$ - dhiqyasAqnasya# - saqkShaNi# - vaqrEBi#H - vaqrAn^ - aqBi - suqprasI#data | 
aqsmAka$M - indra#H - uqBaya$M - juqjOqShaqtiq - yat - 
sauqmyasya# - andha#saH - Oq bubO#dhati || (1.1.1 -1)

aqnRuqkShaqrAH - Ruqjava#H - saqntuq - panthA$H -yEBi#H - saKA#yaH - yanti# naqH vaqrEqyaM | 
sama#ryaqmA - saM BagO# naH - niqnIqyAqtq - saMjA$spaqtyaM - 
suqyama$M - aqstuq - dEqvAqH || (1.1.1 - 2)

aBrA#tRuGnIM - varu#Na - apa#tiGnIM - bRuqhaqspaqtEq | 
indra# - apu#traGnIM - laqkSh^^mya#M tAM - aqsyai - saqviqtaqssuqvaq | 
(1.1.2 - 3)

aGO#racakShuH - apa#tiGni - Eqdhiq - SiqvA - paqtiBya#H - suqmanA$H -
suqvar^cA$H | 
jIqvaqsUH - dEqvakA#mA - syOqnA - SannO# Bava - dviqpadE$ - Sa~jcatu#ShpadE || (1.1.3 - 4)

iqdamaqhaM - yA tvayi# - paqtiqGnIH - aqlaqkSh^^mIH - tAM - nir^di#SAmi | 
(1.1.4 - 5)

jIqvAM - ruqdaqntiq - vima#yantE -aqddhvaqrE - dIqr^GAM - anu# - prasi#tiM - dIqdhiqyuqH - nara#H | 
vAqmaM - piqtRuByaH# - yE - iqdaM - saqmEqriqrE - maya#H - pati#ByaH- jana#yaH - paqriqShvajE$ | (1.1.5 - 6)

vyu#kShat- krUqraM - uda#cantu - ApaH# - A&syai - brAqhmaqNAH - snapa#naM - haqraqntuq | 
avI#raGnIH - ruda#cantu - Apa#H | (1.1.6 - 7)

aqryaqMNaH - aqgniM - pari# yantu - kShiqpraM - pratI$kShantAM - SvaSvraH#- dEqvarA$Sca | (1.1.7 - 8)

KE - aqnasa#H - KE ratha#H - KE yuga#sya - SaqcIqpaqtEq | 
aqpAqlAM - iqndraq - triH - pUqr^tvI - aqkaqraqtq - sUrya#var^casaM | 
(1.1.8 - 9)

SantE$ - hira#NyaM - Samu# santu - Apa#H - SantE$ - mEqdhI - Baqvaqtuq -
SaM ~Myuqgasya# - tRud^^ma# | 
SantE$ - Apa#H - Saqtapa#vitrAH - Baqvaqntuq - athAq patyA$ 
( atha# - patyA$ ) - taqnvaM$ -sa(gm)sRu#jasva | (1.1.9 - 10)

1.2.1- hira#Nyavar^NAH - Suca#yaH - pAqvaqkAH - praca#kramuH - hiqtvA - aqvaqdyaM - Apa#H | 
SaqtaM - paqvitrA$H - vita#tAH - hyA#su - tABi#ShTvA - dEqvaH - saqviqtA 
puqnAqtuq || (1.2.1 - 1)
 
hira#Nyavar^NAH - Suca#yaH - pAqvaqkAH - yAsu# - jAqtaH - kaqSyapa#H - yAsu# - aqgniH | 
yAH - aqgniM - gar^Ba$M - daqdhiqrE - suqvar^NA$H - tAstE$ - Apa#H - SaM - syOqnAH - Baqvaqntuq || (1.2.1 - 2)
 
yAsA$M - rAjA$ - varu#NaH - yAti# - maddhyE$ - saqtyAqnRuqtE - aqvaqpaSyann# - janA#nAM | 
yAH - aqgniM - gar^Ba$M - daqdhiqrE - suqvar^NA$H - tAstE$ - Apa#H - SaM -syOqnAH - Baqvaqntuq || (1.2.1 - 3)
 
yAsA$M - dEqvAH - diqvi - kRuqNvanti# - BaqkShaM - yAH - aqntari#kShE - baqhuqdhA - nivi#ShTAH | 
yAH - aqgniM - gar^Ba$M - daqdhiqrE - suqvar^NA$H - tAstE$ - Apa#H - SaM - syOqnAH - Baqvaqntuq || (1.2.1 - 4)
 
SiqvEna# - tvA$ - cakShu#ShA - paqSyaqntuq - AqpaHq - SiqvayA$ - 
taqnvA - upa#spRuSantu - tvaca#ntE | 
GRuqtaqScuta#H - Suca#yaH - yAH - pAqvaqkAH - tAstE$ - Apa#H - SaM - syOqnAH - Baqvaqntuq || (1.2.1 - 5)

1.2.2 
pari#tvA - giqr^vaqNaHq - gira#H - iqmAH - Baqvaqntuq - viqSvata#H | 
vRuqddhAyu$M - anu# - vRuddha#yaH - juShTA$ - Baqvaqntuq - 
juShTa#yaH || (1.2.2 - 6)

AqSAsAqnEtyEqShA { } ||  
AqSAsA#nA - sauqmaqnaqsaM - praqjAM - sauBA$gyaM - taqnUM | 
aqgnEH - anu#vratA - BUqtvA - sanna#hyE - suqkRuqtAya# - kaM | (1.2.3 - 7)

pUqShA tvA$ - itO na#yatu - hastaqgRuhya# - aqSvinau$ - tvAq prava#hatAM - rathE#na | 
gRuqhAn^ ga#cCa - gRuqhapa#tnI - yathAsaH# - vaqSinIq tvaM - 
viqdatha$M - Ava#dAsi | (1.2.4 - 8)

sOma#H - praqthaqmaH - viqviqdEq - gaqndhaqr^vaH - viqviqdEq - utta#raH | 
tRuqtIyaH# - aqgniShTE$ - pati#H - tuqrIya#stE - maqnuqShyaqjAH | 
(1.3.1 - 1)

sOma#H - aqdaqdaqtq - gaqndhaqr^vAya# - gaqndhaqr^vaqH - ada#dat - aqgnayE$ | 
raqyi~jca# - puqtrA(gg)Sca# - AqdAqtq - aqgniH - mahya$M - athO# iqmAM ||
(1.3.1 - 2)

gRuqB^^NAmi# tE - suqpraqjAqstvAya# - hasta$M - mayA$ - patyA$ - jaqrada#ShTiH - yathA&sa#H | 
Baga#H - aqryaqmA - saqviqtA - pura#ndhiH - mahya#ntvA - aqduqH - gAr^.ha#patyAya - dEqvAqH | (1.3.2 - 3)

tE ha# - pUr^vE$ - janA#saH - yatra# - pUqr^vaqvaha#H - hiqtAH | 
mUqr^ddhaqnvAn^ - yatra# - sauqBraqvaH - pUr^va#H - dEqvEBya#H - A&ta#pat | (1.3.2 - 4)

sara#svati - prEdama#va - suBa#gE - vAji#nIvati | 
tAntvA$ - viSva#sya - BUqtasya# - praqgAyA#masi - aqgraqtaH | (1.3.2 - 5)

ya Eti# - praqdiSa#H - sar^vA$H - diSa#H - anu# - pava#mAnaH | 
hira#NyahastaH - aiqraqmmaH - sa tvA$ - manma#nasaM - kRuqNOqtuq |
(1.3.2 - 6)

Eka#miqShE - viShNu#stvA - anvE#tu, - 7
dvE Uqr^jE - viShNu#stvA - anvE#tu, -  8
trINi# - vraqtAya# - viShNu#stvA - anvE#tu, - 9
caqtvAri# - mAyO#BavAya - viShNu#stvA - anvE#tu, - 10
pa~jca# - paqSuBya#H - viShNu#stvA - anvE#tu, 11
ShaD - RuqtuBya#H - viShNu#stvA - anvE#tu, 12
saqpta - saqptaBya#H - hOtrA$ByaH - viShNu#stvA - anvE#tu | 13
(1.3.3 - 7 to 13)

saKA$ - saqptapa#dA - Baqvaq - saKA#yau - saqptapa#dA - baqBUqvaq - saqKyantE$ - gaqmEqyaqM - saqKyAt tE$ - mA yO#ShaM - saqKyAnmE$ - mAyO$ShThAH - sama#yAva - sa~gka#lpAvahai - saMpri#yau - rOqciqShNU - suqmaqnaqsyamA#nau | 
iShaq mUr^ja$M - aqBi - saq~MMvasA#nau - sannau$ - manA(gm)#si - saM vraqtA - samu#ciqttAni# - Aka#raM | 
sA tvama#si - amUqhaM - amUqhama#smi - sA tvaM - dyauraqhaM -pRuqthiqvI tvaM - rEtOq&haM - rEqtOqBRuttvaM - mana#H - aqhama#smi - vAktvaM - sAma# - aqhaM - aqsmiq - RuktvaM - sA mAM - anu#vratA - Baqvaq - puq(gm)qsE - puqtrAya# - vEtta#vai - Sriqyai -puqtrAya# - vEtta#vai - Ehi# - sUqnRuqtEq || (1.3.3 - 14)

sOmA#ya - jaqniqvidE$ - svAhA$, - 1
gaqndhaqr^vAya# -jaqniqvidE$ - svAhA$, - 2
aqgnayE$ - -jaqniqvidE$ - svAhA$ |  3
(1.4.1 - 1 to 3)

kaqnyaqlA - piqtRuBya#H - yaqtI - paqtiqlOqkaM - ava#dIqkShAM - aqdAqsthaq - svAhA$ | (1.4.1 - 4)

prEtaH - muq~jcAti# - nAmuta#H -suqbaqddhAM aqmuta#H - kaqraqtq | 
yathEqyaM - iqndraqmIqDhvaqH - suqpuqtrA - suqBagA$ - asa#ti | 
(1.4.1 - 5)

iqmAntvaM - iqndraqmIqDhvaqH - suqpuqtrAM - suqBagA$M - kuqruq | 
daSA$syAM - puqtrAn^ - AdhE#hi - pati$M - EqkAqdaqSaM kRuqdhiq | 
(1.4.1 - 6)

aqgnirai#tu - praqthaqmaH - dEqvatA#nAM - sO$&syai - praqjAM - muq~jcaqtuq - mRuqtyuqpAqSAt | 
tadaqyaM - rAjA$ - varu#NaH - anu#manyatAM - yathEqyaM - strI pautra$M - aqGaM - na rOdA$t | (1.4.1 - 7)

iqmAM - aqgniH - trAqyaqtAqM - gAr^ha#patyaH -praqjAM - aqsyaiq - 
naqyaqtuq - dIqr^GaM - Ayu#H | 
aSU$nyOpasthA - jIva#tAM - aqstuq - mAqtA - pautra$M - AqnaqndaM - aqBi - pra bu#ddhyatAM - iqyaM | (1.4.1 - 8)

mA tE$ - gRuqhE - niqSi - GOSha#H - utthA$t - aqnyatra# - tvad - 
ruqdaqtya#H - saM~Mvi#Santu | 
mA tvaM - viqkEqSIq - ura#H - A vadhi#ShThAH - jIqvapa#tnI - paqtiqlOqkE - virA#ja - paSya#ntI - praqjAM - suqmaqnaqsyamA#nAM | (1.4.1 - 9)

dyaustE$- pRuqShThaM - raqkShaqtuq - vAqyuH - UqrU - aqSvinau# ca - stana$M - dhaya#ntaM - saqviqtA - aqBira#kShatu | 
A vAsa#saH - paqriqdhAnA$t - bRuhaqspati#H - viSvE#dEqvAH - aqBira#kShantu - paqScAt | (1.4.1 - 10)

aqpraqjaqstAM - pauqtraq - mRuqtyuM - pAqp^^mAna$M - uqtavAq&GaM | 
SIqr^ShNaH - sraja#miva - uqnmucya# - dviqShad^^Bya#H - prati#mu~jcAmi - pASa$M | (1.4.1 - 11)


Expansion for 12 to 16
iqmaM mE$ - vaqruqNaq - SruqdhIq - hava$M - aqdyAca# - mRuqDaqyaq | 
tvAM - aqvaqsyuH - Aca#kE | - (1.4.1 -12)

tattvA#yAmi - brahma#NA - vanda#mAnaH - tat- aSA$stE - yaja#mAnaH - haqvir^Bi#H | 
ahE#DamAnaH - vaqruqNaq - iqhabO#dhi - uru#Sa(gm)sa - mAna#H - Ayu#H - pramO#ShIH | - (1.4.1 - 13)

tvanna#H - aqgnEq - varu#Nasya - viqdvAn^ - dEqvasya# - hEDa#H - ava# - 
yAqsiqsIqShThAHq | 
yaji#ShThaH - vahni# tamaH - SOSu#cAnaH - viSvA$ - dvEShA(gm)#si - pramu#mug^^ddhi - aqsmat | - (1.4.1 - 14)

satvanna#H - aqgnEq - aqvaqmaH - BaqvOqtI - nEdi#ShThaH - aqsyAH - 
uqShasa#H - vyu#ShTau | 
ava#yakShvanaH - varu#NaM - rarA#NaH - vIqhi - mRuqDIqkaM - suqhava#H - naq - Eqdhiq | - (1.4.1 - 15)

tvama#gnE - aqyA&si# | 
aqyA - sanmana#sA - hiqtaH | aqyA - san^.haqvyamU#hiShE | 
aqyA na#H -  dhEqhiqq - BEqShaqjaM ||  - (1.4.1 -16)

A ti#ShThEqmaM - aSmA#naM - aSmE#vaqtvaM - sthiqrA Ba#va | 
aqBiti#ShTha - pRuqtaqnyaqtaH - saha#sva - pRuqtaqnAqyaqtaH | (1.5.1 - 1)

iqyaM nAqrI - upa#brUtE -kulpA#ni - AqvaqpaqntiqkA | 
dIqr^GAqyuH - aqstuq - mEq pati#H - jIvA#tu - Saqrada#H - SaqtaM | 
(1.5.2 - 2)

tuByaqmagrE$ - parya#vahann^ - sUqryAM - vaqhaqtunA$ - saqha | 
puna#H - pati#ByaH - jAqyAM dAH - aqgnEq - praqjayA$ - saqha | 
(1.5.2 - 3)

puna#H - patnI$M- aqgnira#dAt - Ayu#ShA - saqha - var^ca#sA | 
dIqqr^GAqyuH - aqsyAqH- yaH pati#H - sa^^ E#tu - Saqrada#H - SaqtaM | 
(1.5.2 - 4)

viSvA# uqta - tvayA# vaqyaM - dhArA$H - uqdaqnyA$H - iqvaq | 
ati#gAhEmahi - dviSha#H | (1.5.2 - 5)

Ati#ShThEqmaM - aSmA#naM | (1.5.2 - 6)

aqryaqmaNa$M - nu dEqvaM - kaqnyA$H - aqgniM - aqyaqkShaqtaq | 
sa iqmAM- dEqvaH - aqddhvaqraH - prEtaH - muq~jcAti# - nAmuta#H - suqbaqddhAM - aqmuta#skarat | (1.5.2 - 7)

tuByaqmagrE$ - parya#vahann^ (1.5.2 - 8)
puna#H - patnI$M - aqgnira#dAt (1.5.2 - 9)
viSvA# uqta - tvayA# vaqyaM (1.5.2 - 10)
Ati#ShThEqmaM - aSmA#naM | (1.5.2 - 11)

tvama#ryaqmA - Baqvaqsiq - yat^^ kaqnInA$M - nAma# - svaqdhAva#t - sva#ryaM - biqBar^.hi# | 
aq~jjanti# - vRuqkShaM - sudhi#taM - na gOBi#H - yad daMpa#tI - sama#nasA - kRuqNOShi# | | (1.5.2 - 12)

tuByaqmagrE$ - parya#vahann^ (1.5.2 - 13)
puna#H - patnI$M - aqgnira#dAt (1.5.2 - 14)
viSvA# uqta - tvayA# vaqyaM || (1.5.2 - 15)

pra tvA# mu~jcAmi - varu#Nasya - pASA$t - yEna# tvA - aba#dhnAth - 
saqviqtA - suqkEta#H | 
dhAqtuSca# - yOnau$ - suqkRuqtasya# - lOqkE - syOqnaM tE$ - 
saqha patyA$ - kaqrOqmiq | (1.5.3 - 16)

iqmaM - viShyA#mi- varu#Nasya- pASa$M -yamaba#dhnIta - saqviqtA - 
suqSEva#H | 
dhAqtuSca# - yOnau$ - suqkRuqtasya# - lOqkE - ari#ShTAM tvA -
saqha patyA$ - kRuqNOqmiq || (1.5.3 - 17)

aqyASca# - aqgnE&si# - aqnaqBiqSaqstISca# - saqtyami#tvaM - aqyA ^a#si | aya#sA - mana#sA -dhRuqtaH - aqyasA$ - haqvyaM - UqhiqShEq - 
aqyA naH# - dhEqhiq - BEqShaqjaM | (1.5.3 - 18)

saqtyEna# - utta#BitA - BUmi#H - sUryE#Na - utta#BitA - dyauH | 
RuqtEna#- AqdiqtyAH - tiShTha#nti - diqvi - sOma#H - adhi#SriqtaH | 
(1.6.1 - 1)

yuq~jjanti# braqdhaM { } 2, yOgE#yOgE 3 { } || 

yuq~jjanti# - braqdhnaM - aqruqShaM - cara#ntaM- pari# - taqsthuSha#H | 
rOca#ntE -rOqcaqnA - diqvi | (1.6.2 - 2)

yOgE#yOgE -taqvasta#raM - vAjE#vAjE - haqvAqmaqhEq | 
saKA#yaH - indra$M - UqtayE$ |  (1.6.2 - 3)

suqkiq(gm)qSuqkaM - SaqlmaqliM - viqSvarU#paM - hira#Nyavar^NaM - 
suqvRutaM$ - suqcaqkraM | 
ArO#ha vadhu - aqmRuta#sya - lOqkaM - syOqnaM - patyE$ - vaqhaqtuM - 
kRuqNuqShvaq | (1.6.3 - 4)

udu#ttaqraM - AqrOha#ntI - vyaqsyantI$ - pRuqtaqnyaqtaH | 
mUqr^ddhAna$M - patyu#H - ArO#ha - praqjayA# ca - viqrAD^^ Ba#va | 
(1.6.3 - 5)

saqmrAj~jI$ - SvaSu#rE Bava - saqmrAj~jI$ - SvaqSruqvAM Ba#va | 
nanA$ndari - saqmrAj~jI# Bava - saqmrAj~jI$ - adhi# dEqvRuShu# | 
(1.6.3 - 6)

snuqShANA$M - SvaSu#rANAM - praqjAyA$Sca - dhana#sya ca | 
patI#nAM ca - dEqvRUqNAM ca# - saqjAqtAnA$M - viqrAD^^ Ba#va | ** 
(1.6.3 - 7)

nIqlaqlOqhiqtE - BaqvaqtaqH - kRuqtyA - saqktiH - vya#jyatE | 
Edha#ntE - aqsyAqH - j~jAqtaya#H - pati#H - baqndhEShu# - baqddhyaqtEq | 
(1.6.4 - 8)

yE vaqdhvaH - caqndraM - vaqhaqtuM - yakSh^^mA$H - yanti# - janAn^# - anu# | 
punaqstAn^ - yaqj~jiyA$H - dEqvAH - naya#ntu - yata#H - Aga#tAH | 
(1.6.4 - 9)

mA vi#dann^ - paqriq paqnthina#H - yE - AqsIda#nti - daMpa#tI | 
suqgEBi#H - duqr^gaM - atI#tAM - apa#drAntu - arA#tayaH | 
(1.6.4 - 10)

suqgaM - panthA#naM -Aru#kShaM -ari#ShTaM - svaqstiqvAha#naM | 
yasmi#n^ vIqraH - na riShya#ti - aqnyEShA$M - viqndatE$ - vasu# |
(1.6.4 - 11)

tA ma#ndasAqnA - manu#ShaH - duqrOqqNE - AdhaqttaM - raqyiM - daqSavI#raM - vaqcaqsyavE$ | 
kRuqtaM- tIqr^thaM - suqpraqpAqNaM - SuqBaqspaqtIq - sthAqNuM - paqthEqShThAM - apa# - duqr^maqtiM - haqtaqM | 
(1.7.1 - 1)

aqyaM na#H - maqhyAH - pAqraM - svaqstinE#Shad - vanaqspati#H | 
sIrA# naH - suqtarA# Bava - dIqr^GAqyuqqtvAya# - var^ca#sE | 
(1.7.2 - 2)

aqsyaq pAqrE - niqr^.qRuqthasya# - jIqvAH - jyOti#H - aqSIqmaqhiq | 
maqhyai- iqndraqH - svaqstayE$ | (1.7.3 - 3)

yadRuqtE ci#t - aqBiqSriSha#H - puqrA - jaqr^tRuBya#H - AqtRuda#H | 
sandhA#tA - saqndhiM - maqGavA$ - puqrOqvasu#H - niShka#r^tA - vihru#taM - puna#H | (1.7.4 - 4)

iDA#magna 5, iqmaM mE# varuNaq 6. 
tattvA# yAmiq 7, tvannO# agnEq 8 , sa tvannO# agnEq 9, 
tvama#gnE aqyAsi# 10

iDA#magnE - puqruqda(gm)saM - saqniM - gOH - SaqSvaqttaqmaM - hava#mAnAya - sAqdhaq | 
syAnna#H - sUqnuH - tana#yaH - viqjAvA$ - agnE$ - sAtE$ -suqmaqtiH - 
BUqtuq - aqsmE | (1.7.4 - 5)

iqmaM mE$ - vaqruqNaq - SruqdhIq - hava$M - aqdyAca# - mRuqDaqyaq | 
tvAM - aqvaqsyuH - Aca#kE | (1.7.4 - 6)

tattvA#yAmi - brahma#NA - vanda#mAnaH - tat- aSA$stE - yaja#mAnaH - haqvir^Bi#H | 
ahE#DamAnaH - vaqruqNaq - iqhabO#dhi - uru#Sa(gm)sa - mAna#H - Ayu#H - pramO#ShIH | (1.7.4 - 7)

tvannO# agnE - varu#Nasya - viqdvAn^ - dEqvasya# - hEDa#H - ava# - yAqsiqsIqShThAHq | 
yaji#ShThaH - vahni# tamaH - SOSu#cAnaH - viSvA$ - dvEShA(gm)#si - pramu#mug^^ddhi - aqsmat | (1.7.4 - 8)

satvanna#H - aqgnEq - aqvaqmaH - BaqvOqtI - nEdi#ShThaH - aqsyAH - 
uqShasa#H - vyu#ShTau | 
ava#yakShvanaH - varu#NaM - rarA#NaH - vIqhimRu#DIqkaM - suqhava#H - 
naq Eqdhiq | (1.7.4 - 9)

tvama#gnE - aqyAsi# - aqyAsann^ - mana#sA - hiqtaH | 
aqyAsann^ - haqvyaM - UqhiqShEq - ayAna#H - dhEqhiq - BEqShaqjaM | 
(1.7.4 - 10)

yE ga#ndhaqr^vAH - aqPsaqrasa#Sca - dEqvIH - EqShu - vRuqkShEShu# - 
vAqnaqspaqtyEShu# - Asa#tE | 
SiqvAstE - aqsyai -vaqdhvai$ - Baqvaqntuq - mAhi(gm)#siShuH - vaqhaqtuM- 
UqhyamA#nAM | (1.7.5 - 11)

yA^^ OSha#dhayaH - yAH - naqdya#H - yAniq dhanvA#ni - yE vanA$ | 
tE tvA# vadhu - praqjAva#tIM - pra tvE mu#~jcantu - a(gm)ha#saH | 
(1.7.6 - 12)

saMkA#SayAmi - vaqhaqtuM - brahma#NA - gRuqhaiH - aGO#rENa - cakShu#ShA - maitrE#Na | 
paqryANa#ddhaM - viqSvarU#paM - yadaqsyAM - syOqnaM - pati#ByaH - saqviqtA - kRuqNOqtuq tat | (1.7.7 - 13)

AvA#magann^ - suqmaqtiH - vAqjiqnIqvaqsUq - nya#SvinA - hRuqth^^su - kAmAnn# - aqyaq(gm)qsaqtaq | 
aBU#taM - gOqpA - miqthuqnA - SuqBaqspaqtIq - priqyAH - aqryaqMNaH - duryAn^# - aqSIqmaqhiq | (1.7.7 - 14)

aqyanna#H - dEqvaH - saqviqtA - bRuhaqspati#H - iqndrAqgnI - miqtrAvaru#NA - svaqstayE$ | 
tvaShTA$ - viShNu#H - praqjayA$ - saq(gm)qraqrAqNaH - kAmE$ - AyA#taM - kAmA#ya tvA - vi mu#~jcatu | (1.7.7 - 15)

Sar^maq var^ma# - iqdaM - Aha#ra - aqsyai - nAryA$H - uqpaqstirE$ | 
sinI#vAli - prajA#yatAM - iqyaM - Baga#sya - suqmaqtau - aqsaqtq |
(1.8.1 - 1)

gRuqhAn^ - BaqdrAn^ - suqmana#saH - prapa#dyE - avI#raGnI 
- vIqrava#taH - suqvIrAn^# | 
irA$M - vaha#taH - GRuqtaM - uqkShamA#NAH - tEShu# - aqhaM - 
suqmanA$H - saMvi#SAmi | (1.8.2 - 2)

Aga#n^ gOqShThaM - mahi#ShI - gOBi#H - aSvai$H - Ayu#Shmat - 
paqtnIq praqjayA$ - svaqr^vit | 
baqhvIM - praqjAM - jaqnaya#ntI - suqraqtnEqmaM - aqgniM - Saqtahi#mAH - 
saqpaqryAqtq | (1.8.3 - 3)

aqyamaqgniH - gRuqhapa#tiH - suqsaq(gm)qsat - puqShTiqvar^ddha#naH | 
yathA$ - Baga#sya - AqByAM - dada#d - raqyiM - puShTi$M - athO$ - praqjAM || (1.8.3 - 4)

praqjAyai$ - AqByAqM - praqjAqpaqtEq - indrA$gnI - Sar^ma# yacCataM | 
yathaina#yOH - na pra#mIqyAtai$ - uqBayO$H - jIva#tOH - praqjA | (1.8.3 - 5)

tEna# - BUqtEna# - haqviShAq&yaM- ApyA#yatAM - puna#H | 
jAqyAM - yAma#smai- AvA$kShuH - tA(gm) rasE#na - aBiva#r^ddhatAM | 
(1.8.3 - 6)

aqBiva#r^ddhatAM - paya#sA - aqBi rAqShTrENa# - vaqr^ddhaqtAqM | 
raqyyAq saqhasra#pOShasA - iqmau stA$M - ana#pEkShitau | 
(1.8.3 - 7)

iqhaiva sta$M - mA viyO$ShTaM - viSvaqmAyu#H - vya#SnutaM | 
maqhyai - iqndraqH - svaqstayE$ | (1.8.3 - 8)

dhruqvaidhi - pOqShyAq - mayi# - mahya#ntvA - aqdAqtq - 
bRuhaqspati#H | 
mayAq patyA$ - praqjAva#tI - sa~jjI#va - Saqrada#H - SaqtaM | (1.8.3 - 9)

tvaShTA$ - jAqyAM - aqjaqnaqyaqtq - tvaShTA$&syai - tvAM pati$M | 
tvaShTA$ - saqhasraM$ - AyU(gm)#Shi - dIqr^GamAyu#H - 
kRuqNOqtuq vAMq | (1.8.3 - 10)

iqmaM mE$ - vaqruqNaq - SruqdhIq - hava$M - aqdyAca# - mRuqDaqyaq | 
tvAM - aqvaqsyuH - Aca#kE | (1.8.3 - 11)

tattvA#yAmi - brahma#NA - vanda#mAnaH - tat - aSA$stE - yaja#mAnaH - haqvir^Bi#H | 
ahE#DamAnaH - vaqruqNaq - iqhabO#dhi - uru#Sa(gm)sa - mAna#H - Ayu#H - pramO#ShIH | (1.8.3 - 12)

tvannO# agnE - varu#Nasya - viqdvAn^ - dEqvasya# - hEDa#H - ava# - 
yAqsiqsIqShThAHq | 
yaji#ShThaH - vahni# tamaH - SOSu#cAnaH - viSvA$ - dvEShA(gm)#si - pramu#mug^^ddhi - aqsmat | (1.8.3 - 13)

satvanna#H - aqgnEq - aqvaqmaH - BaqvOqtI - nEdi#ShThaH - aqsyAH - 
uqShasa#H - vyu#ShTau | 
ava#yakShvanaH - varu#NaM - rarA#NaH - vIqhi mRu#DIqkaM - suqhava#H - naq Eqdhiq | (1.8.3 - 14)

tvama#gnE - aqyAsi# - aqyAsann^ - mana#sA - hiqtaH | 
aqyAsann^ - haqvyaM - UqhiqShEq - ayAna#H - dhEqhiq - BEqShaqjaM | 
(1.8.3 - 15)

iqha gAva#H - prajA#yadhvaM - iqhASvA$H - iqha - pUru#ShAH | 
iqhO - saqhasra#dakShiNaH - rAqyaspOSha#H - niShI#datu |
(1.9.1 - 1)

sOmE#na - AqdiqtyAH - baqlina#H - sOmE#na - pRuqthiqvI - dRuqDhA | 
athO$ - nakSha#trANAM - EqShAM - uqpasthE$ - sOma#H - Adhi#taH | 
(1.9.2 - 2)

prasva stha#H - prEyaM - praqjayA$ - Buva#nE - SOqcEqShTaq | (1.9.2 - 3)

iqha priqyaM - praqjayA# tE - samRu#ddhyatAM - aqsminn^ gRuqhE - gAr^.ha#patyAya - jAqgRuqhiq | 
EqnA patyA$ - taqnvaM$ - sa(gm)sRu#jasva - athAq jIvrI$ (atha# - jIvrI$ ) - viqdathaM$ - Ava#dAsi | (1.9.3 - 4)

suqmaMqgaqlIH - iqyaM - vaqdhUH - iqmAM - saqmEqtaq - paSya#ta | 
sauBA$gyaM - aqsyai - daqtvAya# - athAsta$M - vi parE#tana | (1.9.3 - 5)

dhruqvakShi#tiH - dhruqvayO#niH - dhruqvama#si - dhruqvata#H - sthiqtaM | tvannakSha#trANAM - mEqthI - asi# - sa mA# pAhi - pRuqtaqnyaqtaH | 
(1.9.4 - 6)

saqptaqr^.qShaya#H - praqthaqmAM - kRutti#kAnAM - aqruqndhaqtIM | 
yaddhruqvatA$M - ha niqnyuH - ShaT^^kRutti#kAH - muqKyaqyOqgaM - vaha#nti - iqyaM - aqsmAka$M - Eqdhaqtuq - aqShTaqmI | (1.9.4 - 7) 

sada#saqspati$M - adBu#taM - priqyamindra#sya - kAmya$M | 
sani$M - mEqdhA ma#yAsiShaM || (1.9.5 - 8)

uddI$pyasva - jAqtaqvEqdaqH - aqpaqGnann^ - nir^.Ru#tiM - mama# | 
paqSU(gg)Sca# - mahya$M - Ava#ha - jIva#na~jca - diSO# diSa ||
(1.9.6 - 9)

mAnO# hi(gm)sIH - jAqtaqvEqdaqH - gAmaSva$M - puru#ShaM - jaga#t | 
abi#Braqdagnaq Aga#hi - SriqyA mAq pari#pAtaya || (1.9.6 - 10)
xxxxxxxxxx 156
1.10.1 
uqdIqr^ShvAta#H - viqSvAqvaqsOq - nama#sA - IqDAqmaqhEq - tvA$ | 
aqnyAmi#cCa - praqPaqr^vya$M - saq~jjAqyAM - patyA# sRuja | 
(1.10.1 - 1)

uqdIqr^ShvAta#H - pati#vatI - hyE#ShA - viqSvAva#suM - nama#sA - gIqr^BiH - IqTTEq | 
aqnyAmi#cCa - piqtRuqShada$M vya#ktAM - sa tE# BAqgaH - jaqnuShA$ - tasya# viddhi || (1.10.1 - 2)

1.10.2
agnE$ - prAqyaqSciqttEq - tvaM dEqvAnA$M - prAya#ScittiH - aqsiq - 
brAqhmaqNastvA$ - nAqthakA#maH - prapa#dyE - yAsyAM - paqtiqGnI - taqnUH - praqjAqGnI - paqSuqGnI - laqkSh^^miqGnI - jAqraqGnIM - aqsyaiq - tAM - kRuqNOqmiq - svAhA$ || (1.10.2 - 3)

vAyO$ prAyaScitta - (1.10.2 - 4)
Adi#tya prAyaScittE - (1.10.2 - 5)
prajA#patE prAyaScittE - (1.10.2 - 6)
tvaM dEqvAnA$M - prAya#ScittiH - aqsiq - brAqhmaqNastvA$ - nAqthakA#maH - prapa#dyE - yAsyAM - paqtiqGnI - taqnUHq - praqjAqGnI - paqSuqGnI - laqkSh^^miqGnI - jAqraqGnIM - aqsyaiq - tAM - kRuqNOqmiq svAhA$ || 

praqsaqvaSca#n- uqpaqyAqmaSca# - kATa#Sca - aqr^NaqvaSca# - dhaqr^NaqsiSca# - dravi#Na~jca - Baga#Sca -aqntari#kSha~jca - sindhu#Sca - saqmuqdraSca# - sara#svA(gg)Sca - viqSvavya#cASca- tE yaM dviqShmaH - yaSca# - nOq dvEShTi# - tamE#ShAM - jaMBE$ - daqdhmaqH - svAhA$ ||
(1.10.2 - 7)

madhu#Sca - mAdha#vaSca - SuqkraSca# - Suci#Sca - naBa#Sca - naqBaqsya#Sca - iqShaSca# - Uqr^jaSca# - saha#Sca - saqhaqsya#Sca - tapa#Sca - taqpaqsya#Sca - tE yaM dviqShmaH - yaSca# - nOq dvEShTi# - tamE#ShAM - jaMBE$ - daqdhmaqH - svAhA$ ||  (1.10.2 - 8)

ciqtta~jca# - citti#Sca -AkU#ta~jca - AkU#tiSca - AdhI#ta~jca - AdhI#tiSca - vij~jA#ta~jca - viqj~jAna#~jca - nAma# ca - kratu#Sca - dar^.Sa#Sca - pUqr^NamA#saSca - tEyaM dviqShmaH - yaSca# - nOq dvEShTi# - tamE#ShAM - jaMBE$ - daqdhmaqH - svAhA$ || (1.10.2 - 9)

BUssvAhA$ - BuvaqssvAhA$ - suvaqssvAhA$ - O(gm) svAhA$ | 
(1.10.2 - 10)

1.11.1
apa#SyaM tvA- mana#sA - cEki#tAnaM - tapa#saH - jAqtaM - tapa#saH - viBU#taM | 
iqha praqjAM - iqha - raqyiM - rarA#NaH - prajA#yasva - praqjayA# - puqtraqkAqmaq || (1.11.1 - 1)

apa#SyaM tvA- mana#sA- dIddhyA#nAM - svAyA$M - taqnUM - RuqtviyE$ - nAtha#mAnAM | 
upaq mAM - uqccA - yuqvaqtiH - buBU#yAH - prajA#yasva - praqjayA$ - puqtraqkAqmEq || (1.11.1 - 2)

1.11.2
sama#~jjantu - viSvE# dEqvAH - samApa#H - hRuda#yAni nau | 
saM mA#taqriSvA$ - sandhAqtA - samuq dEShTrI$ - diqdEqShTuqnauq ||
(1.11.2 - 3)

1.11.3
prajA#patE - taqnva#mmE - juqShaqsvaq - tvaShTa#H - dEqvEBi#H - saqhasAqma - iqndraq | 
viSvai$H - dEqvaiH - rAqtiBi#H - saq(gm)qraqrAqNaH - puq(gm)qsAM - 
baqhUqnAM - mAqtara#H syAqmaq || (1.11.3 - 4)

A na#H - praqjAM - jaqnaqyaqtuq - praqjApa#tiH - AqjaqraqsAya# - sama#naktu - aqryaqmA | 
adu#r^ma~g^^galIH - paqtiqlOqkaM - Avi#Sa - SannO# Bava | 
Sanna# Edhi - dviqpadE$ - SaM catu#ShpadE || (1.11.3 - 5)

tAM pU#Shann^ Siqvata#mAM - Era#yasva - yasyA$M - bIja$M - maqnuqShyA$H - vapa#nti |
yA na#H - UqrU - uqSaqtI - viqsrayA#tai - yasyA$M -uqSanta#H - praha#rEma - SEPa$M || (1.11.3 - 6)

1.12.1
ArO#ha - UqruM -upa#bar^.hasva - bAqhuM - pari#Shvajasva - jAqyAM - suqmaqnaqsyamA#naH | 
tasyA$M - puqShyaqtaqM - miqthuqnau - sayO#nI - baqhvIM - praqjAM - jaqnaya#ntau - sarE#tasA || (1.12.1 - 1)

Aqr^drayA$ - ara#NyA - yatra# - ama#nthat - puru#ShaM - puru#ShENa - SaqkraH | 
tadEqtau - miqthuqnau - sayO#nI - praqjayA$ - aqmRutE#na - iqha ga#cCataM || (1.12.1 - 2)

aqhaM gar^BaM$ - ada#dhAM - OSha#dhIShu - aqhaM - viSvE#Shu - Buva#nEShu - aqntaH | 
aqhaM praqjAH - aqjaqnaqyaqM - piqtRuqNAM - aqhaM - jani#ByaH - aqpaqrIShu# - puqtrAn^ || (1.12.1 - 3)

puqtriNEqmA - kuqmAqriNA$ - viSvaqmAyu#H - vya#SnutaM | 
uqBA hira#NyapESasA - vIqtihO$trA - kRuqtadva#sU || (1.12.1 - 4)

daqSaqsyantvA$ - aqmRutA#yaq kaM - SamUdha#H - rOqmaqSaM - haqthaqH - dEqvEShu# - kRuqNutaH# - duva#H || (1.12.1 - 5)

1.13.1
viShNuqr^ yOni$M- kaqlpaqyaqtuq - tvaShTA$ - rUqpANi# - piq(gm)qSaqtuq | 
Asi#~jcatu - praqjApa#tiH - dhAqtA - gar^Ba$M - daqdhAqtuq tEq || 
(1.13.1 - 1)

gar^Ba#M dhEhi - siqnIqvAqliq - gar^Ba#M dhEhi - saqraqsvaqtiq | 
gar^Ba#ntE - aqSvinau$ - dEqvau - Adha#ttAM - puShka#rasrajA || 
(1.13.1 - 2)

hiqraqNyayI$ - aqraNI$ - yanniqr^mantha#taH - aqSvinA$ | 
tantEq gar^Ba$M - haqvAqmaqhEq - daqSaqmE - mAqsi - sUta#vE || 
(1.13.1 - 3)

yathEqyaM - pRuqthiqvI - maqhI - tiShTha#ntI - gar^Ba$M - A daqdhE | 
EqvaM tvaM - gar^Ba$M - Adha#thsva - daqSaqmE - mAqsi - sUta#vE || 
(1.13.1 - 4)

yathA$ - pRuqthiqvI - aqgnigar^BA$ - dyauH - yathEndrE#Na - gaqr^BiNI$ | 
vAqyur^ yathA$ - diqSAM - gar^Ba# Eqva - gar^Ba$M - daqdhAqmiq tEq  || 
(1.13.1 - 5)

viShNO$ - SrEShThE#na - rUqpENa# - aqsyAM - nAryA$M - gaqvIqnyA$M | 
pumA(gm)#saM - gar^Ba$M - AdhE#hi - daqSaqmE - mAqsi - sUta#vE || 
(1.13.1 - 6)

nEja#mESha- parA#pata- supu#traH - puna#H - Apa#ta | 
aqsyai mE - puqtrakA#mAyai- gar^Ba$M - AdhE#hi - yaH pumAn^# || 
(1.13.1 - 7)

vyasyaq yOni$M - pratiq rEta#H - gRuqhAqNaq - pumAn^# - puqtraH - dhIqyaqtAqM - gar^Ba#H - aqntaH | 
taM mAqtA - daqSaqmAsa#H - biqBar^qtuq - sa jA#yatAM - vIqrata#maH - svAnA$M || (1.13.1 - 8)

A tE$ - gar^Ba#H - yOni#mEtu - pumAn^# - bANa# iva - iqShuqdhiM | 
A vIqraH - jAqyaqtAqM - puqtrastE$ - daqSaqmAsya#H || (1.13.1 - 9)

1.14,1
kaqrOmi# tE - prAqjAqpaqtyaM - A gar^Ba#H - yOni$M - Eqtuq tEq | 
anU#naH - pUqr^NaH - jAqyaqtAqM - aSlO#NaH - api#SAcadhItaH || 
(1.14.1 - 1)

pumAgg#stE - puqtrO nA#ri - taM pumAn^# - anu#jAyatAM | 
tAni# BaqdrANi# - bIjA#ni - RuqShaqBAH - jaqnaqyaqntuq nauq || 
(1.14.1 - 2)

yAni# BaqdrANi# - bIjA#ni - RuqShaqBAH - jaqnaqyaqnti na#H | 
taistvaM - puqtrAn^ - viqndaqsvaq - sA praqsUH - dhEqnuqkA Ba#va || 
(1.14.1 - 3)

kAmaqpraM - RuqddhyaqtAqM - mahya$M - apa#rAjitaM - Eqva mE$ | 
yaM kAma#M - kAqmayE# dEva - taM mE# vAyO - sama#r^ddhaya || 
(1.14.1 - 4)

NO padam fOund
14.2.1 tO 1.14.6
1.15.1
1.16.1
1.17.1
1.18.1 

upanayanamantrAH
==========
uqShNEna# vAyO - uda qkEnEhi# - adi#tiH - kESAn^# vaqpaqtuq || (2.1.1 - 1)

Apa# undantu - jIqvasE$ - dIqr^GAqyuqqtvAya# - var^ca#sE | 
jyOk^^ca# - sUrya$M - dRuqSE || (2.1.1 - 2)

yEnAva#path - saqviqtA - kShuqrENa# - sOma#sya - rAj~ja#H - varu#Nasya - viqdvAn^ | 
tEna# brahmANaH - vaqpaqtEqdaM - aqsyAyu#ShmAn^ - jara#daShTiH - yathA&sa#t -aqyaM - aqsau || (2.1.1 - 3)

yEna# pUqShA - bRuhaqspatE$H - aqgnEH - indra#sya ca 
- Ayu#ShE - ava#pat | 
tEna# - aqsyAyu#ShE - vaqpaq - sauSlO$kyAya - svaqstayE$ || (2.1.1 - 4)

yEnaq BUya#H - carA#ti - aqyaM - jyOk^^ca# - paSyA#ti - sUrya$M | 
tEna# - aqsyAyu#ShE - vaqpaq - sauSlO$kyAya - svaqstayE$ || (2.1.1 - 5)

yEna# pUqShA - bRuhaqspatE$H - aqgnEH - indra#sya ca - Ayu#ShE - ava#pat | 
tEna# tE - vaqpAqmiq -  aqsau - Ayu#ShA - var^ca#sA - yathAq jyOk - suqmanA$H - asA$H | (2.1.1 - 6)

yat kShuqrENa# - maqr^caya#tA - suqpEqSasA$ - vaptrA$ - vapa#si - kESAn^# | 
Sundhiq Sira#H - mAsyAyu#H - pramO#ShIH | (2.1.1 - 7)

uqptvAya# - kESAn^# - varu#Nasya - rAj~ja#H - bRuhaqspati#H - saqviqtA - sOma#H - aqgniH | 
tEBya#H - niqdhAna$M - baqhuqdhA - anva#vindann^ - aqntaqrA dyAvA#pRuthiqvI - aqpassuva#H || (2.1.1 - 8)

Aqyuqr^dA - dEqvaq - jaqrasa$M - gRuqNAqnaH - GRuqtapra#tIkaH - GRuqtapRu#ShThaH - aqgnEq | 
GRuqtaM pibann# - aqmRuta$M - cAruq gavya$M - piqtEva# - puqtraM - 
jaqrasE#naya - iqmaM | (2.2.1 - 1)

Ati#ShThEqmaM - aSmA#naM - aSmE#vaq - tvaM - sthiqrO Ba#va | 
aqBiti#ShTha - pRuqtaqnyaqtaH - saha#sva - pRuqtaqnAqyaqtaH | (2.2.2 - 2)

rEqvatI$ stvA - vya#kSh^^Nann^ - kRutti#kAqSca - akRu#nta(gg)stvA | 
dhiyO#&vayann - avaqgnAH - aqvRuq~jjaqn^q - saqhasra$M - antA#n^ -
aqBita#H - aqyaqcCaqnnq | (2.2.3 - 3)

dEqvIH - dEqvAya# - paqriqdhI - saqviqtrE |
maqhattad - AqMsAqM - aqBaqvaqtq - maqhiqtvaqnaM | (2.2.3 - 4)

yA akRu#ntaqn^ - ava#yann^ - yA ata#nvata - yASca# - dEqvIH - antAn^# - aqBita#H - aqdaqdaqntaq | 
tAstvA$ - dEqvIH - jaqrasE$ - saMvya#yantu - Ayu#ShmAn^ - iqdaM - pari#dhath^^sva - vAsa#H | (2.2.3 - 5)

pari#dhatta - dhaqttaq - vAsa#sA - EqnaqM - SaqtAyu#ShaM - kRuqNuqtaq - 
dIqr^GamAyu#H | 
bRuhaqspati#H - prAya#cCat - vAsa# - Eqtat - sOmA#ya - rAj~jE$ - pari#dhAtaqvA u# || (2.2.3 - 6)

jaqrAM - gaqcCAqsiq - pari#dhath^^sva - vAsa#H - BavA# kRuShTIqnAM - aqBiqSaqstiq - pAvA$ | 
SaqtaM ca# jIva - Saqrada#H suqvar^cA$H - rAqyaSca# - pOSha$M - upa# - 
saMvya#yasva || (2.2.3 - 7)

parIqdaM - vAsa#H - adhi#dhAH - svaqstayE$ - aBU#rApIqnAM - aqBiqSaqstiq - pAvA$ | 
SaqtaM ca# jIva - Saqrada#H - puqrUqqcIH - vasU#ni - cAqryaH - viqBaqjAqsiq - jIvann# | (2.2.3 - 8)

iyaM - duru#ktAt - pariq bAdha#mAnA - Sar^ma# - varU#thaM - puqnaqtI na#H - AgA$t | 
prAqNAqpAqnAByA$M - bala$M - AqBara#ntI - priqyA - dEqvAnA$M - suqBagA$ - mEKa#lA - iqyaM | (2.2.4 - 9)

Ruqtasya# - gOqptrI - tapa#saH - paqraqspI - GnaqtI - rakSha#H - saha#mAnA - arA#tIH | 
sA na#H - saqmaqntaM - anu# - parI#hi - BaqdrayA$ - Baqr^tAra#stE - mEqKaqlEq - mA ri#ShAma || (2.2.4 - 10)

miqtrasya# - cakShu#H - dharu#NaM - balI#yaH - tEja#H - yaqSaqsvi sthavi#raM - sami#ddhaM | 
aqnAqhaqnaqsyaM - vasa#naM - jaqriqShNu - parIqdaM - vAqji - aqjina$M - daqdhEq - aqhaM || (2.2.4 - 11)

AqgaqntrA -  sama#ganmahi - prasu# mRutyuM - yuqyOqtaqnaq | 
ari#ShTAH - sa~jca#rEmahi - svaqsti - caqraqtAqtq - iqha - svaqsti - AqgRuqhEBya#H || (2.3.1 - 1)

saqmuqdrAt - Uqr^miH - madhu#mAn^ - udA#rat - uqpAq(gm)qSunA$ - saM - aqmRuqtaqtvaM - aqSyAqM | 
iqmE nu tE - raqSmaya#H - sUrya#sya - yABi#H - saqpiqtvaM - piqtarO# naH - Ayann# ||  (2.3.1 - 2)

aqgniShTE$ - hasta#magraBIt ,
sOma#stE - hasta#magraBIt 
saqviqtA tE$ - hasta#magraBIt, 
sara#svatI tE - hasta#magraBIt, 
pUqShA tE$ - hasta#magraBIt ,
aqryaqmA tE$ - hasta#magraBIt, 
a(gm)Sa#stE - hasta#magraBIt, 
Baga#stE - hasta#magraBIt 
miqtrastE$ - hasta#magraBIt 
miqtraH - tvama#si - dhar^ma#NA - aqgniH - AqcAqryaH - tava# |
(2.3.1 - 3 to 12)

aqgnayE$ tvA - pari#dadAmi - aqsauq, 
sOmA#ya tvA - pari#dadAmi - aqsauq,  
saqviqtrE tvA$ - pari#dadAmi - aqsauq, 
sara#svatyai tvA - pari#dadAmi - aqsauq,
mRuqtyavE$ tvA - pari#dadAmi - aqsauq, 
yaqmAya# tvA - pari#dadAmi - aqsauq,
gaqdAya# tvA - pari#dadAmi - aqsauq,  
anta#kAya tvA - pari#dadAmi - aqsauq, 
aqd^^ByastvA$ - pari#dadAmi - aqsauq,
OSha#dhIByastvA - pari#dadAmi - aqsauq, 
pRuqthiqvyai tvA$ - sa vai$SvAnaqrAyai$ - pari#dadAmi | 
dEqvasya# - tvA - saqviqtuH - praqsaqvE - upa#nayE - aqsau || 
(2.3.1 - 13 to 23)

suqpraqjAH - praqjayA$ - BUqyAqH - suqvIra#H - vIqraiH - suqvar^cA$H - var^ca#sA - suqpOSha#H - pOShai$H || (2.3.1 - 25)

braqhmaqcarya$M - AgA$M - upa# - mA na#yasva - dEqvEna# - saqviqtrA - 
prasU#taH || (2.3.1 - 26)

kO nAmA#si - aqsau - nAmA$ - aqsmiq - kasya# - braqhmaqcAqrI - aqsau - prAqNasya# - braqhmaqcArI - aqsmiq - aqsau - (2.3.1 - 27)

EqSha tE$ - dEqvaq sUqryaq -  braqhmaqcAqrI - taM gO#pAya - samAmRu#ta - EqSha tE$ - sUqryaqpuqtraH - sudI$r^GAqyuH - saqmAmRu#ta  | (2.3.1 - 28)
yA svaqstiM - aqgniH - vAqyuH - sUrya#H - caqndramA$H - Apa#H - anu# - 
saq~jcara#nti -  tA svaqstiM - anu# - sa~jca#rAsau || (2.3.1 - 28)

addhva#nAM - aqddhvaqpaqtEq - SrEShTha#sya - addhva#naH - pAqraM - aqSIqyaq  || (2.3.1 - 29)

yOgE#yOgE  taqvasta#ra  miqmama#gnaq  Ayu#ShEq  var^ca#sE  
kRuqdhItiq  dvE 
yOgE#yOgE - taqvasta#raM - vAjE#vAjE - haqvAqmaqhEq |  
saKA#yaH - indra$M - UqtayE$ || (2.4.1 - 1) 

iqmama#gnE - Ayu#ShE - var^ca#sE - kRuqdhiq - priqya - rEta#H - vaqruqNaq - sOqmaqrAqjaqnnq | 
mAq tEva# - aqsmaiq - aqdiqtEq - Sar^ma# yacCa - viSvE#dEvAH - jara#daShTiH -yathA&sa#t  ||  (2.4.1 - 1)

SaqtaM - innu - Saqrada#H - anti#dEvAH - yatrA# naH - caqkrA - jaqrasa$M - 
taqnUnA$M | 
puqtrAsa#H - yatra# - piqtara#H - Bava#nti - mA na#H - maqddhyA - rIqriqShaqtaq - Ayu#H - gantO$H || (2.4.1 - 3)

aqgniShTE$ - Ayu#H - praqtaqrAM - daqdhAqtuq - aqgniShTE$ - puShTi$M - praqtaqrAM - kRuqNOqtuq  | 
indra#H - maqrudBi#H - RuqtuqdhA - kRuqNOqtuq - AqdiqtyaistE$ - vasu#BiH - Ada#dhAtu  ||  (2.4.1 - 4)  

mEqdhAM - mahya$M - a~g^^gi#rasaH - mEqdhAM - saqptaqr^q.Shaya#H - daqduqH |  
mEqdhAM - mahya$M - praqjApa#tiH - mEqdhAM - aqgniH - 
daqdAqtuq mEq ||  (2.4.1 - 5)  

aqPsaqrAsu# - yA mEqdhA - gaqndhaqr^vEShu# ca - yadyaSa#H |  
daivI$ - yA mAqnuqShI - mEqdhA - sA mAM - Avi#SatAt - iqha ||  6  (2.4.1 - 6)

iqmaM  mE#  varuNaq 7 , tattvA# yAmiq 8 , tvannO# agnEq  9 
sa tvannO# agnEq - 10 , tvama#gnE - aqyAsi# 11  

iqmaM mE$ - vaqruqNaq - SruqdhIq - hava$M - aqdyAca# - mRuqDaqyaq | 
tvAM - aqvaqsyuH - Aca#kE | (2.4.1 - 7)

tattvA#yAmi - brahma#NA - vanda#mAnaH - tat- aSA$stE yaja#mAnaH - haqvir^Bi#H | 
ahE#DamAnaH - vaqruqNaq - iqhabO#dhi - uru#Sa(gm)sa - mAna#H - Ayu#H - pramO#ShIH | (2.4.1 - 8)

tvannO# agnE - varu#Nasya - viqdvAn^ - dEqvasya# - hEDa#H - ava# - yAqsiqsIqShThAHq | 
yaji#ShThaH - vahni# tamaH - SOSu#cAnaH - viSvA$ - dvEShA(gm)#si - pramu#mug^^ddhi - aqsmat | (2.4.1 - 9)

satvanna#H - aqgnEq - aqvaqmaH - BaqvOqtI - nEdi#ShThaH - aqsyAH - 
uqShasa#H - vyu#ShTau | 
ava#yakShvanaH - varu#NaM - rarA#NaH - vIqhimRu#DIqkaM-suqhava#H - 
naq Eqdhiq | (2.4.1 - 10)

tvama#gnE - aqyAsi# - aqyAsann^ mana#sA - hiqtaH | 
aqyAsann^ haqvyaM - UqhiqShEq - ayAna#H - dhEqhiq - BEqShaqjaM | 
(2.4.1 - 11)

rAqShTraqBRuda#si - AqcAqryAqsaqndI - mA tvadyO#ShaM || (2.4. 2 - 12)
 
tath - sa#viqtur^varE$NyaqmityEqShA  13  
Expansion for tath - sa#viqtur^varE$NyaM
tath^^ sa#viqtuH - varE$NyaM - Bar^gO# dEqvasya# - dhIqmaqhiq  | 
dhiyOq yOna#H - pracOqdayA$t || (2.4. 3 - 13)

avRu#dhaM - aqsau - sauqmyaq - prAqNa - svaM mE$ - gOqpAqyaq || 14 
(2.4. 4 - 14)
brahma#NaH - AqNI stha#H || 15  (2.4. 4 - 15)
---------------------------------------------------------------------
2.5.1. - daNDAdAnaM
suqSrava#H - suqSrava#saM - mAq kuqruq - yathA$ tvaM - suqSrava#H - 
suqSravA$H - aqsiq - EqvamaqhaM - suqSrava#H - suqSravA$H - BUqyAqsaqM - yathAq tvaM - suqSrava#H - suqSravA$H - dEqvAnA$M - 
niqdhiqgOqqpaH - aqsi - EqvamaqhaM - brAqhmaqNAnA$M - brahma#NaH - niqdhiqgOqpaH - BUqyAqsaqM || (2.5.1 - 1)

2.5.2. 
smRuqta~jca#  mE - asmRu#ta~jca mE - tanmE$ - uqBaya$M - vraqtaM  2  
niqndA ca# mE - ani#ndA ca  mE - tanmE$ - uqBaya$M - vraqtaM  3  
SraqddhA ca# mE - aSra#ddhA ca mE - tanmE$ - uqBaya$M - vraqtaM 4  
viqdyA ca# mE - avi#dyA ca mE - tanmE$ - uqBaya$M - vraqtaM  5
Sruqta~jca# mE - aSru#ta~jca mE - tanmE$ - uqBaya$M - vraqtaM  6  
saqtya~jca# mE - anRu#ta~jca mE - tanmE$ - uqBaya$M - vraqtaM  7  
tapa#Sca mE - ata#paSca mE - tanmE$ - uqBaya$M - vraqtaM  8  
vraqta~jca# mE - avra#ta~jca mE - tanmE$ - uqBaya$M - vraqtaM - 9  
yat - brAqhmaqNAnA$M - brahma#Ni - vraqtaM | 
(2.5.2 - 2 to 9)

yadaqgnEH - sEndra#sya - sapra#jApatikasya - sadE#vasya - 
sadE#varAjasya - sama#nuShyasya - sama#nuShyarAjasya - 
sapi#tRukasya - sapi#tRurAjasya - saga#ndhar^va - aqPsaqraqskasya#  |  

yanmE$ - Aqtmana#H - Aqtmani# - vraqtaM - tEnAqhaM - sar^va#vrataH - BUqyAqsaqM || (2.5.2 - 10)

udAyu#ShA - svAqyuShA$ - ut - OSha#dhInAM - rasE#na - ut -
paqr^janya#sya - SuShmE#Na - uda#sthAM - aqmRutA$M - anu#  || 
(2.5.2 - 11)  

taccakShu#H - dEqvahi#taM - puqrastA$t - SuqkraM - uqccara#t  |  
paSyE#ma - Saqrada#H - SaqtaM - jIvE#ma - Saqrada#H - SaqtaM - nandA#ma - Saqrada#H - SaqtaM - mOdA#ma - Saqrada#H - SaqtaM - BavA#ma - Saqrada#H - SaqtaM - SRuqNavA#ma - 
Saqrada#H - SaqtaM - prabra#vAma - Saqrada#H - SaqtaM - ajI#tAssyAma - Saqrada#H - SaqtaM - jyOk^^ca# - sUrya$M - dRuqSE ||   
(2.5.2 - 12)

yasminn#^ - BUqta~jca# - Bavya#~jca - sar^vE# lOqkAH - saqmAhi#tAH  |  
tEna# gRuh^^NAmi - tvAqmaqhaM - mahya#M gRuh^^NAmi - tvAmaqhaM - 
praqjApa#tinA tvA - mahya#M gRuh^^NAmi - aqsauq  ||  (2.5.2 - 13)  
---------------------------------------------------------------------

pari# tvA&gnE - pari#mRujAmi - Ayu#ShA ca - dhanE#na ca  |  
suqpraqjAH - praqjayA$ - BUqyAqsaqM - suqvIra#H - vIqraiH - suqvar^cA$H - var^ca#sA - suqpOSha#H - pOShai$H - suqgRuha#H - gRuqhaiH - 
suqpati#H - patyA$ - suqmEqdhA - mEqdhayA$ - suqbrahmA$ - 
braqhmaqcAqriBi#H  ||  (2.6.1 - 1)

aqgnayE# - saqmidha$M - AhA#r^.ShaM - bRuqhaqtEq - jAqtavE#dasE |  yathA# tvaM - aqgnEq - saqmidhA$ - samiqddhyasE$ - EqvaM mA - Ayu#ShA - var^ca#sA - saqnyA - mEqdhayA$ - praqjayA# - paqSuBi#H - braqhmaqvaqr^caqsEna# - aqnnAdyE#na - samE#dhaya - svAhA$ ||  
(2.6.1 - 2)  

EdhO#&si - EqdhiqShIqmahi# - svAhA$  ||  (2.6.1 - 3)  

saqmida#si - saqmEqdhiqShIqmahi# - svAhA$ || (2.6.1 - 4)  

tEjO#&si - tEja#H - mayi# dhEhi - svAhA$  ||  (2.6.1 - 5)

apO# - aqdya - anva#cAriShaM - rasE#na - sama#sRukSh^^mahi  |  
paya#svAn^ - aqgnEq - Aga#maM - taM mA$ - sa(gm)sRu#ja - var^ca#sA - 
svAhA$ || (2.6.1 - 6)  

saM mA$&gnE - var^ca#sA - sRuqjaq - praqjayA# ca - dhanE#na ca - 
svAhA$ ||  (2.6.1 - 7)

viqdyunmE$ - aqsyaq dEqvAH - indra#H - viqdyAt - saqhar^.Shi#BiH - 
svAhA$  ||  (2.6.1 - 8)  

aqgnayE$ - bRuqhaqtE - nAkA#ya - svAhA$ || (2.6.1 - 9)  

dyAvA#pRuthiqvIByA$M - svAhA$ || (2.6.1 - 10)  

EqShA tE$ - aqgnEq - saqmittayA$ - var^ddha#sva ca - apyA#yasva ca - tayAq&haM - var^ddha#mAnaH - BUqyAqsaqM - AqpyAya#mAnaSca - 
svAhA$ || (2.6.1 - 11) 

yO mA$&gnE - BAqgina$M - saqntaM - athA#BAqgaM - cikI#r^.Shati | aBAqgaM - aqgnEq - taM ku#ru - mAma#gnE - BAqgina#M kuru 
- svAhA$  || (2.6.1 - 12)  

saqmidha$M - AqdhAya# - aqgnEq - sar^va#vrataH - BUqyAqsaqM - 
svAhA$ || (2.6.1 - 13)  

braqhmaqcAqrya#si - apO#&SAna - kar^ma# kuru - mA suShu#p^^thAH |  
BiqkShAqcaqrya#~jca - AqcAqryAqdhIqnO Ba#va || (2.6.2 - 14)  

yasya# tE - praqthaqmaqvAqsya# - harA#maH - taM tvA$ - viSvE$ - aqvaqntuq - dEqvAH | 
tantvA$ - BrAta#raH - suqvRudha#H - var^ddha#mAnaM - anu# jAyantAM - baqhava#H - sujA#taM || (2.6.2 - 15)  
(upanayanamantrAH - samAptaH)
+++++++++++++++++++++++++++++++
