ver 2.2 dt 31st Oct 2023

OM namaH paramAtmanE, SrI mahAgaNapatayE namaH,
SrI guruByO namaH | haqriqH OM ||

1	kRuShNa yajur^vEdIya taittirIya saMhitAyAM prathamaM kANDaM
1.1	prathamaH praSnaH - (darSapUrNamAsau)

TS 1.1.1.1 
iqShE tvOqrjE tvA# vAqyava#H sthOpAqyava#H stha dEqvO va#H saviqtA prArpa#yatuq SrEShTha#tamAyaq karma#Naq A pyA#yaddhvamaGniyA dEvaBAqgamUrja#svatIqH paya#svatIH praqjAva#tIranamIqvA a#yaqkShmA mA va#H stEqna I#Sataq mA&GaSa(gm)#sO ruqdrasya# hEqtiH pari# vO vRuNaktu dhruqvA aqsmin gOpa#tau syAta baqhvIr yaja#mAnasya paqSUn pA#hi || 1 
(iqShE - trica#tvAri(gm)Sat ) (A1)

TS 1.1.2.1
yaqj~jasya# GOqShada#siq pratyu#ShTaq(gm)q rakShaqH pratyu#ShTAq arA#tayaqH prEyama#gAddhiqShaNA# baqrq.hiracCaq manu#nA kRuqtA svaqdhayAq vita#ShTAq ta A va#hanti kaqvaya#H puqrastA$d- dEqvEByOq juShTa#miqha baqrq.hirAqsadE# dEqvAnA$M pariShUqtama#si vaqrq.ShavRu#ddhamasiq dEva#bar.hiqrmA tvA&qnva~g mA tiqryak par^va# tE rAddhyAsamAcCEqttA tEq mA ri#ShaqM dEva#bar.hiH Saqtava#l.SaqM ~Mvi rO#ha saqhasra#val.SAq - [ ] 2 

TS 1.1.2.2
vi vaqya(gm) ru#hEma pRuthiqvyAH saqMpRuca#H pAhi susaqMBRutA$ tvAq saMBa#rAqmyadi#tyaiq rAsnA#&sIndrAqNyai saqnnaha#naM pUqShA tE$ graqnthiM gra#thnAtuq sa tEq mA&& sthAqdindra#sya tvA bAqhuByAqmudya#cCEq bRuhaqspatE$r mUqrddhnA ha#rAmyuqr^va#ntari#kShaqmanvi#hi dEvaMgaqmama#si || 3 
(saqhasra#val.SA - aqShTAtri(gm)#Sacca) (A2)

TS 1.1.3.1
Sundha#ddhvaqM daivyA#yaq karma#NE dEvayaqjyAyai# mAtaqriSva#nO GaqrmO#&siq dyaura#si pRuthiqvya#si viqSvadhA#yA asi paraqmENaq dhAmnAq dRu(gm)ha#svaq mA hvAqr vasU#nAM paqvitra#masi SaqtadhA#raqM ~MvasU#nAM paqvitra#masi saqhasra#dhAra(gm) huqtaH stOqkOhuqtO draqPsO$ &gnayE# bRuhaqtE nAkA#yaq svAhAq dyAvA#pRuthiqvIByAq(gm)q sA viqSvAyuqH sA viqSvavya#cAqH sA viqSvaka#rmAq saM pRu#cyaddhva-mRutAvarI-rUqrmiNIqrmadhu#mattamA maqndrA dhana#sya sAqtayEq sOmE#naq ( ) tvA&&ta#naqcmIndrA#yaq dadhiq viShNO# haqvya(gm) ra#kShasva || 4 
(sOmE# - nAqShTau ca#) (A3)

TS 1.1.4.1
karma#NE vAM dEqvEBya#H SakEyaqM ~MvEShA#ya tvAq pratyu#ShTaq(gm)q rakShaqH pratyu#ShTAq arA#tayOq dhUra#siq dhUr^vaq dhUr^va#ntaqM dhUr^vaq taM ~MyO$&smAn dhUr^va#tiq taM dhU$r^vaqyaM ~MvaqyaM dhUr^vA#maqstvaM dEqvAnA#masiq sasni#tamaqM papri#tamaqM juShTa#tamaqM ~Mvahni#tamaM dEvaqhUta#maq-mahru#tamasi haviqrdhAnaqM dRu(gm)ha#svaq mA hvA$r miqtrasya# tvAq cakShu#ShAq prEkShEq mA BErmA saM ~Mvi#kthAq mA tvA# - [ ] 5

TS 1.1.4.2
hi(gm)siShamuqru vAtA#ya dEqvasya# tvA saviqtuH pra#saqvE$&SvinO$r bAqhuByA$M pUqShNO hastA$ByA-maqgnayEq juShTaqM nir^va#pAmyaqgnIShOmA$ByA-miqdaM dEqvAnA#miqdamu# naH saqha sPAqtyai tvAq nArA$tyaiq suva#raqBi vi KyE#ShaM ~MvaiSvAnaqraM jyOtiqr dRu(gm)ha#ntAqM duryAq dyAvA#pRuthiqvyO- ruqr^va#ntari#kShaq manviq-hyadi#tyA stvOqpasthE# sAdayAqmyagnE# haqvya(gm) ra#kShasva || 6 
( mA tvAq - ShaTca#tvAri(gm)Sacca ) (A4)

TS 1.1.5.1
dEqvO va#H saviqtOt pu#nAqtvacCi#drENa paqvitrE#Naq vasOqH sUrya#sya raqSmiBiqrApO# dEvIragrEpuvO 
agrEguqvO&gra# iqmaM ~Myaqj~jaM na#yaqtAgrE# yaqj~japa#tiM dhatta yuqShmAnindrO# &vRuNIta vRutraqtUryE# yUqyamindra#-mavRuNIddhvaM ~MvRutraqtUryEq prOkShi#tAH sthAqgnayE# vOq juShTaqM prOkShA$myaqgnIShOmA$ByAq(gm)q Sundha#ddhvaqM daivyA#yaq karma#NE dEvayaqjyAyAq ava#dhUtaq(gm)q rakShO&va#dhUtAq 
arA#taqyO&di#tyAqstvaga#siq prati# tvA - [ ] 7

TS 1.1.5.2
pRuthiqvI vE$ttvadhiqShava#Namasi vAnaspaqtyaM pratiq tvA&di#tyAqstvagvE$ttvaqgnEstaqnUra#si vAqcO viqsarja#naM 
dEqvavI#tayE tvA gRuhNAqmyadri#rasi vAnaspaqtyaH sa iqdaM dEqvEByO# haqvya(gm) suqSami# SamiqShvEShaqmA vaqdOrjaqmA va#da dyuqmadva#data vaqya(gm) sa#MGAqtaM jE$Shma vaqrq.ShavRu#ddhamasiq 
prati# tvA vaqrq.ShavRu#ddhaM ~MvEttuq parA#pUtaq(gm)q rakShaqH parA#pUtAq arA#tayOq rakSha#sAM BAqgO# ( ) &si 
vAqyur^vOq vi vi#naktu dEqvO va#H saviqtA hira#NyapANiqH prati# gRuhNAtu || 8 
( tvAq - BAqga - EkA#daSa ca ) (A5)

TS 1.1.6.1
ava#dhUtaq(gm)q rakShO&va#dhUtAq arA#taqyO&di#tyAqstvaga#siq prati# tvA pRuthiqvIvE$ttu diqvaH ska#MBaqnira#siq pratiq 
tvA&di#tyAqstvagvE$ttu dhiqShaNA#&si par^vaqtyA prati# tvA diqvaH ska#MBaqnir^vE$ttu dhiqShaNA#&si pAr^vatEqyI prati# 
tvA par^vaqtir^vE$ttu dEqvasya# tvA saviqtuH pra#saqvE$-&SvinO$r bAqhuByA$M pUqShNOhastA$ByAqmadhi# 
vapAmidhAqnya#masi dhinuqhi dEqvAn prAqNAya# tvA ( ) &pAqnAya# tvA vyAqnAya# tvA dIqrGAmanuq 
prasi#tiqmAyu#ShEdhAM dEqvO va#H saviqtA hira#NyapANiqH prati# gRuhNAtu || 9 
( prAqNAya# tvAq - pa~jca#daSa ca) (A6)

TS 1.1.7.1
dhRuShTi#rasiq brahma# yaqcCApA$gnEq &gnimAqmAda#M jahiq niShkraqvyAda(gm)# sEqdhA&&dE#vaqyaja#M ~Mvahaq nirda#gdhaq(gm)q rakShOq nirda#gdhAq arA#tayO dhruqvama#si pRuthiqvIM dRuq(gm)qhA&&*yu#r dRu(gm)ha praqjAM dRu(gm)#ha sajAqtAnaqsmai yaja#mAnAyaq paryU#ha dhaqrtrama#syaqntari#kShaM dRu(gm)ha prAqNaM dRu(gm)#hApAqnaM dRu(gm)#ha sajAqtAnaqsmai yaja#mAnAyaq paryU#ha dhaqruNa#masiq diva#M dRu(gm)haq cakShu#r- [ ] 10 

TS 1.1.7.2
dRu(gm)haq SrOtra#M dRu(gm)ha sajAqtAnaqsmai yaja#mAnAyaq paryU#haq dharmA#siq diSO# dRu(gm)haq yOni#M dRu(gm)ha praqjAM dRu(gm)#ha sajAqtAnaqsmai yaja#mAnAyaq paryU#haq cita#H stha praqjAmaqsmai raqyimaqsmai sa#jAqtAnaqsmai yaja#mAnAyaq paryU#haq BRugU#NAqma~ggi#rasAqM tapa#sA tapyaddhvaqM ~MyAni# GaqrmE kaqpAlA$nyupaciqnvanti# vEqdhasa#H | 
pUqShNastAnyapi# vraqta i#ndravAqyU vi mu#~jcatAM || 11
(cakShu# - raqShTAca#tvAri(gm)Sacca) (A7)

TS 1.1.8.1 
saM ~Mva#pAmiq samApO# aqdBira#gmataq samOSha#dhayOq rasE#naq sa(gm) rEqvatIqr jaga#tIBiqr madhu#matIqr madhu#matIBiH sRujyaddhvamaqdByaH pariq prajA#tAH sthaq samaqdBiH pRu#cyaddhvaqM jana#yatyai tvAq saM ~Myau$myaqgnayE$ tvAq&gnIShOmA$ByAM maqKasyaq SirO#&si GaqrmO#&si viqSvAyu#ruqru pra#thasvOqru tE# yaqj~japa#tiH prathatAqM tvaca#M gRuhNIShvAqntari#taq(gm)q rakShOq&ntari#tAq arA#tayOdEqvastvA# saviqtA ( ) Sra#payatuq var.Shi#ShThEq adhiq nAkEq&gnistE# taqnuvaqM mA&ti# dhAqgagnE# haqvya(gm) ra#kShasvaq saM brahma#NA pRucyasvaikaqtAyaq svAhA$ dviqtAyaq svAhA$ triqtAyaq svAhA$ || 12 
(saqviqtA - dvAvi(gm)#SatiSca) (A8)

TS 1.1.9.1 
A da#daq indra#sya bAqhura#siq dakShi#NaH saqhasra#BRuShTiH SaqtatE#jA vAqyura#si tiqgmatE#jAqH pRuthi#vi dEvayajaq - nyOSha#ddhyAstEq mUlaqM mA hi(gm)#siShaq-mapa#hatOq&raru#H pRuthiqvyai vraqjaM ga#cCa gOqsthAnaqM ~Mvar.Sha#tu tEq dyaurba#dhAqna dE#va savitaH paraqmasyA$M parAqvati# SaqtEnaq pASaiqryO$&smAn dvEShTiq yaM ca# vaqyaM dviqShmastamatOq mA mauqgapa#hatOq&raru#H pRuthiqvyai dE#vaqyaja#nyai vraqjaM -[ ] 13

TS 1.1.9.2 
ga#cCa gOqsthAnaqM ~Mvar.Sha#tu tEq dyaurba#dhAqna dE#va savitaH paraqmasyA$M parAqvati# SaqtEnaq pASaiqryO$&smAn dvEShTiq yaM ca# vaqyaM dviqShmastamatOq mA mauqgapa#hatOq&raru#H pRuthiqvyA adE#vayajanO vraqjaM ga#cCa gOqsthAnaqM ~Mvar.Sha#tu tEq dyaurba#dhAqna dE#va savitaH paraqmasyA$M parAqvati# SaqtEnaq 
pASaiqryO$&smAn dvEShTiq yaM ca# vaqyaM dviqShmastamatOq mA -[ ] 14

TS 1.1.9.3 
mau#gaqraru#stEq divaqM mA skAqnq. vasa#vastvAq pari# gRuhNantu gAyaqtrENaq Canda#sAruqdrAstvAq pari# gRuhNantuq 
traiShTu#BEnaq Canda#sA&&diqtyAstvAq pari# gRuhNantuq jAga#tEnaq Canda#sA dEqvasya# saviqtuH saqvE karma# kRuNvanti vEqdhasa# Ruqtama#syRutaqsada#na-masyRutaqSrIra#siq dhA a#si svaqdhA a#syuqr^vI cAsiq vasvI# cAsi puqrA krUqrasya# viqsRupO# viraPSin ( ) nudAqdAya# pRuthiqvIM jIqradA#nuqryAmaira#yan  caqndrama#si svaqdhABiqstAM dhIrA#sO anuqdRuSya# yajantE || 15 
(dEqvaqyaja#nyai vraqjaM - tamatOq mA - vi#raPSiqn - nEkA#daSa ca) (A9) 

TS 1.1.10.1 
pratyu#ShTaq(gm)q rakShaqH pratyu#ShTAq arA#tayOq &gnEr^vaqstEji#ShThEnaq tEja#sAq niShTa#pAmi gOqShThaM mA 
nirmRu#kShaM ~MvAqjina#M tvA sapatnasAqha(gm) saM mA$rjmiq vAca#M prAqNaM cakShuqH SrOtra#M praqjAM ~MyOniqM mA nirmRu#kShaM ~MvAqjinI$M tvA sapatnasAqhI(gm) saM mA$rjmyAqSAsA#nA saumanaqsaM praqjA(gm) sauBA$gyaM taqnUM | 
aqgnEranu#vratA BUqtvA saM na#hyE sukRuqtAyaq kaM ||
suqpraqjasa#stvA vaqya(gm) suqpatnIqrupa#- [ ] 16

TS 1.1.10.2 
sEdima | 
agnE# sapatnaqdaMBa#naqmada#bdhAsOq adA$ByaM || 
iqmaM ~MviShyA#miq varu#Nasyaq pASaMq ~Myamaba#ddhnIta saviqtA suqkEta#H | 
dhAqtuScaq yOnau# sukRuqtasya# lOqkE syOqnaM mE# saqha patyA# karOmi || 
samAyu#ShAq saMpraqjayAq sama#gnEq varca#sAq puna#H | 
saM patnIq patyAq&haM ga#cCEq samAqtmA taqnuvAq mama# || 
maqhIqnAM payOq&syOSha#dhInAq(gm)q rasaqstasyaq tE&kShI#yamANasyaq nir-[ ] 17 

TS 1.1.10.3 
va#pAmi mahIqnAM payOq&syOSha#dhInAq(gm)q rasO&da#bdhEna tvAq cakShuqShA&vE$kShE suprajAqstvAyaq tEjO#&siq tEjO&nuq prEhyaqgnistEq tEjOq mA vi nai#daqgnEr jiqhvA&si# suqBUrdEqvAnAqM dhAmnE#dhAmnE dEqvEByOq 
yaju#ShEyajuShE Bava Suqkrama#siq jyOti#rasiq tEjO#&si dEqvO va#H saviqtOt pu#nAqtvacCi#drENa paqvitrE#Naq 
vasOqH sUrya#sya raqSmiBi#H SuqkraM ( ) tvA# SuqkrAyAqM dhAmnE#dhAmnE dEqvEByOq yaju#ShEyajuShE gRuhNAmiq 
jyOti#stvAq jyOti#ShyaqrcistvAq&rciShiq dhAmnE#dhAmnE dEqvEByOq yaju#ShEyajuShE gRuhNAmi || 18
(upaq - nI - raqSmiBi#H Suqkra(gm) - ShODa#Sa ca) (A10)

TS 1.1.11.1 
kRuShNO$&syAKarEqShThO$&gnayE$ tvAq svAhAq vEdi#rasi baqrq.hiShE$ tvAq svAhA #baqrq.hira#si sruqgByastvAq 
svAhA# diqvE tvAq&ntari#kShAya tvA pRuthiqvyai tvA$ svaqdhA piqtRuByaq UrgBa#va bar.hiqShadBya#  UqrjA pRu#thiqvIM ga#cCataq viShNOqH stUpOq&syUrNA$mradasaM tvA stRuNAmi svAsaqsthaM dEqvEByO# gandhaqr^vO#&si viqSvAva#suqr viSva#smAqdISha#tOq yaja#mAnasya pariqdhiriqDa I#Diqta indra#sya bAqhura#siq -[ ] 19
 
TS 1.1.11.2 
dakShi#NOq yaja#mAnasya pariqdhiriqDa I#DiqtO miqtrAvaru#Nau tvOttaraqtaH pari# dhattAM dhruqvENaq dharma#NAq 
yaja#mAnasya pariqdhiriqDa I#DiqtaH sUrya#stvA puqrastA$t pAtuq kasyA$ScidaqBiSa#styA vIqtihO$traM tvA kavE 
dyuqmantaq(gm)q sami#dhImaqhyagnE# bRuqhanta#maddhvaqrE viqSO yaqntrE sthOq vasU#nA(gm) ruqdrANA#-mAdiqtyAnAq(gm)q sada#si sIda juqhUru#paqBRud dhruqvA&si# GRuqtAcIq nAmnA$ priqyENaq 
nAmnA$ priqyE sada#si ( ) sIdaiqtA a#sadanth sukRuqtasya# lOqkE tA vi#ShNO pAhi pAqhi yaqj~jaM 
pAqhi yaqj~japa#tiM pAqhi mAM ~Mya#j~jaqniya$M || 20
(bAqhura#si - priqyE sada#siq - pa~jca#daSa ca) (A11)

TS 1.1.12.1
Buva#namasiq vi pra#thaqsvAgnEq yaShTa#riqdaM nama#H | 
juhvEhyaqgnistvA$ hvayati dEvayaqjyAyAq upa#BRuqdEhi# dEqvastvA# saviqtA hva#yati dEvayaqjyAyAq agnA#viShNUq 
mA vAqmava# kramiShaqM ~Mvi ji#hAthAqM mA mAq saM tA$ptaM ~MlOqkaM mE# lOkakRutau kRuNutaqM ~MviShNOqH sthAna#masIqta indrO# akRuNOd vIqryA#Ni samAqraByOqrddhvO a#ddhvaqrO di#viqspRuSaqmahru#tO ( ) yaqj~jO yaqj~japa#tEq-rindrA#vAqnth svAhA# bRuqhadBAH pAqhi mA$&gnEq duSca#ritAqdA mAq suca#ritE Baja maqKasyaq SirO#&siq saMjyOti#ShAq jyOti#ra~gktAM || 21 
(ahru#taq - Eka#vi(gm)SatiSca) (A12)

TS 1.1.13.1 
vAja#sya mA prasaqvEnO$dgrAqBENOda#graBIt | 
athA# saqpatnAq(gm)q indrO# mE nigrAqBENAdha#rA(gm) akaH || 
uqdgrAqBaM ca# nigrAqBaM caq brahma# dEqvA a#vIvRudhann | 
athA# saqpatnA#nindrAqgnI mE# viShUqcInAqn vya#syatAM || 
vasu#ByastvA ruqdrEBya#stvA&&diqtyEBya#stvAq&kta(gm) rihA#NA viqyantuq vaya#H || 
praqjAM ~MyOniqM mA nirmRu#kShaqmA pyA#yantAqmApaq OSha#dhayO maqrutAqM pRuSha#tayaH sthaq diva#M- [ ] 22
	
TS 1.1.13.2 
gacCaq tatO# nOq vRuShTiqmEra#ya | 
AqyuqShpA a#gnEq&syAyu#rmE pAhi cakShuqShpA a#gnE&siq cakShu#rmE pAhi dhruqvA&siq yaM pa#riqdhiM paqryadha#tthAq agnE# dEva paqNiBi#r vIqyamA#NaH | 
taM ta# Eqtamanuq jOSha#M BarAmiq nEdEqSha tvada#pacEqtayA#tai yaqj~jasyaq pAthaq upaq sami#ta(gm) sa(gg)srAqvaBA#gAH sthEqShA bRuqhanta#H prastarEqShThA ba#r.hiqShada#Sca- [ ] 23

TS 1.1.13.3 
dEqvA iqmAM ~MvAca#maqBi viSvE# gRuqNanta# AqsadyAqsmin baqrq.hiShi# mAdayaddhvamaqgnEr vAqmapa#nnagRuhasyaq sada#si sAdayAmi suqMnAya# suMninI suqMnE mA# dhattaM dhuqri dhaqryau# pAtaqmagnE# &dabdhAyO &SItatanO pAqhi mAq&dya diqvaH pAqhi prasi#tyai pAqhi duri#ShTyai pAqhi du#radmaqnyai pAqhi duSca#ritAqdavi#ShaM naH piqtuM kRu#Nu suqShadAq yOniq(gg)q svAhAq dEvA# gAtuvidO gAqtuM 
~MviqttvA gAqtu ( ) mi#taq mana#saspata iqmaM nO# dEva dEqvEShu# yaqj~ja(gg) svAhA# vAqci svAhAq vAtE# dhAH || 24
(diva#M - ca - viqttvA gAqtuM - trayO#daSa ca) (A13)

TS 1.1.14.1
uqBA vA#mindrAgnI AhuqvaddhyA# uqBA rAdha#saH saqha mA#daqyaddhyai$ | 
uqBA dAqtArA#viqShA(gm) ra#yIqNAmuqBA vAja#sya sAqtayE# huvE vAM || 
aSra#vaq(gm)q hi BU#riqdAva#ttarA vAqM ~MvijA#mAturuqta vA# GA syAqlAt | 
athAq sOma#syaq praya#tI yuqvaByAqmindrA$gnIq stOma#M janayAmiq navya$M || 
indrA$gnI navaqtiM purO# dAqsapa#tnIradhUnutaM | 
sAqkamEkE#naq karma#NA || 
SuciqM nu stOmaqM nava#jAta-maqdyEndrA$gnI vRutrahaNA juqShEthA$M | 25

TS 1.1.14.2
uqBA hi vA(gm)# suqhavAq jOha#vImiq tA vAja(gm)# saqdya u#SaqtE dhEShThA$ || 
vaqyamu# tvA pathaspatEq rathaqM na vAja#sAtayE | 
dhiqyE pU#Shannayujmahi || 
paqthaspa#thaqH pari#patiM ~MvacaqsyA kAmE#na kRuqtO aqByA#naDaqrkaM | 
sanO# rAsacCuqrudha#ScaqndrAgrAq dhiya#Mdhiya(gm) sIShadhAtiq pra pUqShA || 
kShEtra#syaq pati#nA vaqya(gm) hiqtEnE#va jayAmasi | 
gAmaSva#M pOShayiqtnvA sa nO# - [ ] 26

TS 1.1.14.3
mRuDAtIqdRuSE$ || 
kShEtra#sya patEq madhu#mantamUqrmiM dhEqnuri#vaq payO# aqsmAsu# dhukShva | 
maqdhuqScuta#M GRuqtami#vaq supU#tamRuqtasya# naqH pata#yO mRuDayantu || 
agnEq naya# suqpathA# rAqyE aqsmAn. viSvA#ni dEva vaqyunA#ni viqdvAn | 
yuqyOqddhya#smajju#hurAqNamEnOq BUyi#ShThAM tEq nama#uktiM ~MvidhEma || 
A dEqvAnAqmapiq panthA#maganmaq yacCaqknavA#maq tadanuq pravO#DhuM | 
aqgnir viqdvAnth sa ya#jAqth - [ ] 27

TS 1.1.14.4
sEduq hOtAq sO a#ddhvaqrAnth sa RuqtUn ka#lpayAti ||
yadvAhi#ShThaqM tadaqgnayE# bRuqhada#rca viBAvasO | 
mahi#ShIvaq tvadraqyistvadvAjAq udI#ratE ||
agnEq tvaM pA#rayAq navyO# aqsmAnth svaqstiBiqrati# duqrgANiq viSvA$ | 
pUSca# pRuqthvI ba#huqlA na# uqr^vI BavA# tOqkAyaq tana#yAyaq SaM ~MyOH || 
tvama#gnE vrataqpA a#si dEqva A ( ) martyEqShvA | 
tvaM ~Myaqj~jEShvIDya#H || 
yadvO# vaqyaM pra#miqnAma# vraqtAni# viqduShA$M dEvAq avi#duShTarAsaH | 
aqgniShTad viSvaqmA pRu#NAti viqdvAn. yEBi#r dEqvA(gm) RuqtuBi#H kaqlpayA#ti || 28
(juqShEthAqmA - sa nO# - yajAq - dA - trayO#vi(gm)SatiSca) (A14)

Prasna KOr^vai with starting Padams Of 1 tO 14 Anuvaakams :- 
(iqShE tvA# - yaqj~jasyaq - Sundha#dhvaqM - karma#NE vAM - dEqvO-&va#dhUtaqM - dhuShTiqH - saM ~Mva#pAq- myA da#dEq - pratyu#ShTaqM - kRuShNO#&siq - Buva#namasiq - vAja#syOqBA vAqM - catu#rdaSa ) 

KOr^vai with starting Padams Of 1, 11, 21 SEriEs Of Panchaatis :-
(iqShE - dRu(gm)#haq - Buva#na - maqShTAvi(gm)#SatiH )
	
First and Last Padam Of First Prasnam :-
(iqShE tvA# - kaqlpayA#ti)

|| hariH# OM ||

|| kRuShNa yajur^vEdIya taittirIya saMhitAyAM prathamakANDE prathamaH praSnaH samAptaH ||
=============================

OM namaH paramAtmanE, SrI mahAgaNapatayE namaH, 
SrI guruByO namaH | haqriqH OM ||

1.2	prathamakANDE dvitIyaH praSnaH - (agniShTOmE krayaH) 

TS 1.2.1.1 
Apa# undantu jIqvasE# dIrGAyuqtvAyaq varca#saq OSha#dhEq trAya#svainaq(gg)q svadhi#tEq maina(gm)# hi(gm)sIr 
dEvaqSrUrEqtAniq pra va#pE svaqstyutta#rANyaSIqyApO# aqsmAn mAqtara#H Sundhantu GRuqtEna# nO GRutaqpuva#H punantuq viSva#maqsmat pra va#hantu riqpramudA$ByaqH SuciqrA pUqta E#miq sOma#sya taqnUra#si taqnuva#M mE pAhi mahIqnAM payO#&si varcOqdhA a#siq varcOq - [ ] 1

TS 1.2.1.2
mayi# dhEhi vRuqtrasya# kaqnIni#kA&si cakShuqShpA a#siq cakShu#rmE pAhi ciqtpati#stvA punAtu vAqkpati#stvA punAtu dEqvastvA# saviqtA pu#nAqtvacCi#drENa paqvitrE#Naq vasOqH sUrya#sya raqSmiBiqstasya# tE pavitrapatE paqvitrE#Naq yasmaiq kaM puqnE tacCa#kEyaqmA vO# dEvAsa ImahEq satya#dharmANO addhvaqrE yadvO# dEvAsa AguqrE 
yaj~ji#yAsOq havA#mahaq indrA$gnIq dyAvA#pRuthivIq Apa# OShadhIq ( ) stvaM dIqkShANAq-madhi#patirasIqha 
mAq santa#M pAhi || 2 
(varca# - OShadhI- raqShTau ca# ) (A1)

TS 1.2.2.1
AkU$tyai praqyujEq&gnayEq svAhA# mEqdhAyaiq mana#sEq &gnayEq svAhA# dIqkShAyaiq tapa#sEq&gnayEq svAhAq 
sara#svatyai pUqShNE$&gnayEq svAhA&&pO# dEvIr bRuhatIr viSvaSaMBuvOq dyAvA#pRuthiqvI uqr^va#ntari#kShaqM 
bRuhaqspati#rnO haqviShA# vRudhAtuq svAhAq viSvE# dEqvasya# nEqturmartO# vRuNIta saqKyaM ~MviSvE# rAqya 
i#Shuddhyasi dyuqmnaM ~MvRu#NIta puqShyasEq svAha#r.KsAqmayOqH SilpE$ sthaqstE vAqmA ra#BEq tE mA#-[ ] 3

TS 1.2.2.2
pAtaqmAsya yaqj~jasyOqdRuca# iqmAM dhiyaq(gm)q SikSha#mANasya dEvaq kratuqM dakSha#M ~MvaruNaq sa(gm) Si#SAdhiq yayA&tiq viSvA# duriqtA tarE#ma suqtarmA#Naqmadhiq nAva(gm)# ruhEqmOrga#syA~ggiraqsyUrNa#mradAq Urja#M mE yacCa pAqhi mAq mA mA# hi(gm)sIqr viShNOqH SarmA#siq Sarmaq yaja#mAnasyaq Sarma# mE yacCaq nakSha#trANAM mA&tIkAqSAt pAqhIndra#syaq yOni#rasiq - [ ] 4
	
TS 1.2.2.3
mA mA# hi(gm)sIH kRuqShyai tvA# susaqsyAyai# supippaqlAByaq-stvauSha#dhIByaH sUpaqsthA dEqvO 
vanaqspati#rUqrddhvO mA# pAqhyOdRucaqH svAhA# yaqj~jaM mana#sAq svAhAq dyAvA#pRuthiqvIByAq(gg)q svAhOqrO-
raqntari#kShAqth svAhA# yaqj~jaM ~MvAtAqdA ra#BE || 5 
( mAq - yOni#rasi - triq(gm)qSacca# ) (A2)

TS 1.2.3.1
daivIqM dhiya#M manAmahE sumRuDIqkA-maqBiShTa#yE varcOqdhAM ~Myaqj~javA#hasa(gm) supAqrA nO# 
asaqd vaSE$ | 
yE dEqvA manO#jAtA manOqyuja#H suqdakShAq dakSha#pitAraqstE na#H pAntuq tE nO#&vantuq tEByOq namaqstEByaqH svAhA&gnEq tva(gm) su jA#gRuhi vaqya(gm) su ma#ndiShImahi gOpAqya na#H svaqstayE$ praqbudhE# naqH puna#rdadaH | tvama#gnE vrataqpA a#si dEqva A martyEqShvA | 
tvaM - [ ] 6

TS 1.2.3.2
~Myaqj~jEShvIDya#H || viSvE# dEqvA aqBi mAmA&va#vRutran pUqShA saqnyA sOmOq rAdha#sA dEqvaH sa#viqtA vasO$r^vasuqdAvAq rAsvEya#th sOqmA &&*BUyO# Baraq mA pRuqNan pUqrtyA vi rA#dhiq mA&hamAyu#ShA caqndrama#siq mamaq BOgA#ya Bavaq vastra#masiq mamaq BOgA#ya BavOqsrA&siq mamaq BOgA#ya Bavaq hayO#&siq mamaq BOgA#ya Bavaq - [ ] 7

TS 1.2.3.3
CAgO#&siq mamaq BOgA#ya Bava mEqShO#&siq mamaq BOgA#ya Bava vAqyavE$ tvAq varu#NAya tvAq nir.Ru#tyai tvA ruqdrAya# tvAq dEvI#rApO apAM napAqdya Uqrmir. ha#viqShya# indriqyAvA$n maqdinta#maqstaM ~MvOq mA&va# kramiShaqmacCi#nnaqM tantu#M pRuthiqvyA anu# gEShaM BaqdrAdaqBi SrEyaqH prEhiq bRuhaqspati#H puraEqtA tE# aqstvathEqmava# syaq ( ) varaq A pRu#thiqvyA AqrE SatrU$n kRuNuhiq sar^va#vIraq Edama#ganma dEvaqyaja#naM pRuthiqvyA viSvE# dEqvA yadaju#Shantaq pUr^va# RuKsAqmAByAqM ~Myaju#ShA saqntara#ntO rAqyaspOShE#Naq samiqShA ma#dEma || 8
( A tva(gm)-hayO#&siq mamaq BOgA#ya Bava-syaq-pa~jca#vi(gm)SatiSca ) (A3)

TS 1.2.4.1
iqyaM tE# Sukra taqnUriqdaM ~MvarcaqstayAq saM Ba#vaq BrAja#M gacCaq jUra#si dhRuqtA mana#sAq juShTAq viShNa#vEq tasyA$stE saqtyasa#vasaH prasaqvE vAqcO yaqntrama#SIyaq svAhA# Suqkrama#syaqmRuta#masi vaiSvadEqva(gm) haqviH sUrya#syaq cakShuqrA -&ru#hamaqgnE raqkShNaH kaqnIni#kAqM ~MyadEta#SEBiqrIya#sEq BrAja#mAnO vipaqScitAq cida#si maqnA&siq dhIra#siq dakShi#NA-[ ] 9

TS 1.2.4.2
&si yaqj~jiyA#&si kShaqtriyAq &syadi#ti-rasyuBaqyata##SSIrShNIq sA naqH suprA#cIq supra#tIcIq saM 
Ba#va miqtrastvA# paqdi ba#ddhnAtu pUqShA&ddhva#naH pAqtvindrAqyA-ddhya#kShAqyAnu# tvA mAqtA ma#nyatAqmanu# piqtA&nuq BrAtAq sagaqrByO&nuq saKAq sayU$thyaqH sA dE#vi dEqvamacCEqhIndrA#yaq sOma(gm)#  ruqdrastvA &&*va#rtayatu miqtrasya# paqthA svaqsti sOma#saKAq ( ) punaqrEhi# saqha raqyyA || 10
( dakShi#NAq-sOma#saKAq-pa~jca# ca ) (A4)

TS 1.2.5.1
vasvya#si ruqdrA&syadi#ti-rasyAdiqtyA&si# SuqkrA&si# caqndrA&siq bRuhaqspati#stvA suqmnE ra#Nvatu ruqdrO 
vasu#BiqrA ci#kEtu pRuthiqvyAstvA# mUqrddhannA ji#Garmi dEvaqyaja#naq iDA#yAH paqdE GRuqtava#tiq svAhAq pari#liKitaq(gm)q rakShaqH pari#liKitAq arA#taya iqdamaqha(gm) rakSha#sO grIqvA api# kRuntAmiq yO$&smAn dvEShTiq yaM ca# vaqyaM dviqShma iqdama#sya grIqvA - [ ] 11

TS 1.2.5.2
api# kRuntAmyaqsmE rAyaqstvE rAyaqstOtEq rAyaqH saM dE#vi dEqvyOr^vaSyA# paSyasvaq tvaShTI#matI tE sapEya suqrEtAq rEtOq dadhA#nA vIqraM ~Mvi#dEyaq tava# saqndRuSiq mA&ha(gm)rAqyaspOShE#Naq vi yO#ShaM || 12
( aqsyaq grIqvA-EkAqnna triq(gm)qSacca# ) (A5)

TS 1.2.6.1
aq(gm)qSunA# tE aq(gm)qSuH pRu#cyatAqM paru#ShAq paru#r gaqndhastEq kAma#mavatuq madA#yaq rasOq acyu#tOq &mAtyO#&si SuqkrastEq grahOq&Bi tyaM dEqva(gm) sa#viqtAra#mUqNyO$H kaqvikra#tuqmarcA#mi 
saqtyasa#vasa(gm) ratnaqdhAmaqBi priqyama maqtimUqrddhvA yasyAqmatiqrBA adi#dyutaqth savI#maniq hira#NyapANiramimIta suqkratu#H kRuqpA suva#H | 
praqjABya#stvA prAqNAya# tvA vyAqnAya# tvA 
praqjAstvamanuq ( ) prANi#hi praqjAstvAmanuq prANa#ntu || 13
 (anu#-saqpta ca#) (A6)

TS 1.2.7.1
sOma#M tE krINAqmyUrja#svantaqM paya#svantaM ~MvIqryA#vantamaBi-mAtiqShAha(gm)# SuqkraM tE# SuqkrENa# krINAmi caqndraM caqndrENAqmRuta#maqmRutE#na saqmyattEq gOraqsmE caqndrANiq tapa#sastaqnUra#si praqjApa#tEqr 
varNaqstasyA$stE sahasrapOqShaM puShya#ntyAScaraqmENa# paqSunA$ krINAmyaqsmE tEq bandhuqrmayi# tEq rAya#H 
SrayantAmaqsmE jyOti#H sOmavikraqyiNiq tamO# miqtrO naq Ehiq sumi#tradhAq indra#syOqru ( ) mA vi#Saq dakShi#Na-
muqSannuqSanta(gg)# syOqnaH syOqna(gg) svAnaq BrAjA~gGA#rEq baMBA#rEq hastaq suha#staq kRuSA#navEqtE va#H sOmaq kraya#NAqstAn ra#kShaddhvaqM mA vO# daBan || 14 
(uqruM-dvAvi(gm)#SatiSca) (A7)

TS 1.2.8.1
udAyu#ShA svAqyuShOdOSha#dhInAq(gm)q rasEqnOt paqrjanya#syaq SuShmEqNOda#sthAmaqmRutAq(gm)q anu# | 
uqr^va#ntari#kShaqmanviqhyadi#tyAqH sadOq&syadi#tyAqH sadaq A sIqdAsta#BnAqd-dyAmRu#ShaqBO aqntari#kShaqmami#mIta variqmANa#M pRuthiqvyA A&sI#daqd viSvAq Buva#nAni saqmrAD viSvEttAniq varu#Nasya vraqtAniq vanE#Shuq vya#ntari#kShaM tatAnaq vAjaqmar^va#thsuq payO# aGniqyAsu# hRuqthsu-[ ] 15

TS 1.2.8.2
kratuqM ~Mvaru#NO viqkShva#gniM diqvi sUrya#madadhAqth sOmaqmadrAqvuduqtyaM jAqtavE#dasaM dEqvaM ~Mva#hanti kEqtava#H | 
dRuqSE viSvA#yaq sUrya$M || 
usrAqvEta#M dhUr.ShAhAvanaqSrU avI#rahaNau brahmaqcOda#nauq varu#Nasyaq skaMBa#namasiq varu#Nasya 
skaMBaqsarja#namasiq pratya#stOq varu#Nasyaq pASa#H || 16 
( hRuqthsu-pa~jca#tri(gm)Sacca ) (A8)

TS 1.2.9.1
pra cya#vasva BuvaspatEq viSvA$nyaqBi dhAmA#niq mA tvA# paripaqrI vi#daqnmA tvA# paripaqnthinO# vidaqnmA tvAq vRukA# 
aGAqyavOq mA ga#ndhaqr^vO viqSvAva#suqrA da#GacCyEqnO BUqtvA parA# pataq yaja#mAnasya nO gRuqhE dEqvaiH 
sa(gg)#skRuqtaM ~Myaja#mAnasya svaqstyaya#nyaqsyapiq panthA#magasmahi svastiqgA-ma#nEqhasaqM ~MyEnaq viSvAqH pariq dviShO# vRuqNakti# viqndatEq vasuq namO# miqtrasyaq ( ) varu#Nasyaq cakSha#sE maqhO dEqvAyaq tadRuqta(gm) sa#paryata dUrEqdRuSE# dEqvajA#tAya kEqtavE# diqvaspuqtrAyaq sUryA#ya Sa(gm)sataq varu#Nasyaq 
skaMBa#namasiq varu#Nasya skaMBaqsarja#na-maqsyunmu#ktOq varu#Nasyaq pASa#H || 17 
( miqtrasyaq-trayO#vi(gm)SatiSca ) (A9)

TS 1.2.10.1
aqgnE-rA#tiqthyama#siq viShNa#vE tvAq sOma#syA&&*tiqthyama#siq viShNa#vEq tvA-&ti#thErAtiqthyama#siq viShNa#vE tvAq&gnayE$ tvA rAyaspOShaqdAv.nnEq viShNa#vE tvA SyEqnAya# tvA sOmaqBRutEq viShNa#vE tvAq yA tEq dhAmA#ni haqviShAq yaja#ntiq tA tEq viSvA# pariqBUra#stu yaqj~jaM ga#yaqsPAna#H praqtara#NaH suqvIrO&vI#rahAq praca#rA sOmaq duryAqnadi#tyAqH sadOq&syadi#tyAqH sadaq A-[ ] 18

TS 1.2.10.2
sI#daq varu#NO&si dhRuqtavra#tO vAruqNama#si SaqM~MyOr dEqvAnA(gm)# saqKyAnmA dEqvAnA#-maqpasa#-SCithsmaqhyApa#tayE tvA gRuhNAmiq pari#patayE tvA gRuhNAmiq tanUqnaptrE$ tvA gRuhNAmi SAkvaqrAya# tvA gRuhNAmiq SakmaqnnOji#ShThAya tvA gRuhNAqmya-nA#dhRuShTamasya-nAdhRuqShyaM 
dEqvAnAqmOjO#- &BiShastiqpA a#naBiSastEq&nyamanu# mE dIqkShAM dIqkShApa#tir manyatAqmanuq 
tapaqstapa#spatiqra~jja#sA saqtyamupa# gESha(gm) suviqtE mA# ( ) dhAH || 19 
( A-mai-ka#M ca ) (A10)

TS 1.2.11.1
aq(gm)qSura(gm)#SustE dEva sOqmA&&*pyA#yatAq-mindrA#yaikadhanaqvidaq A tuByaqmindra#H pyAyatAqmA tvamindrA#ya pyAyaqsvA&&*pyA#yayaq saKI$nth saqnyA mEqdhayA$ svaqsti tE# dEva sOma suqtyAma#SIqyEShTAq rAyaqH prEShE 
BagA#yaqrtamRu#tavAqdiByOq namO# diqvE nama#H pRuthiqvyA agnE$ vratapatEq tvaM ~MvraqtAnA$M ~Mvraqtapa#tirasiq yA mama# taqnUrEqShA sA tvayiq -[ ] 20

TS 1.2.11.2
yA tava# taqnUriqya(gm) sA mayi# saqha nau$ vratapatE vraqtinO$r vraqtAniq yA tE# agnEq rudri#yA taqnUstayA# 
naH pAhiq tasyA$stEq svAhAq yA tE# agnE&yASaqyA ra#jASaqyA ha#rASaqyA taqnUr^var.Shi#ShThA gahvarEqShThO&graM 
~MvacOq apA#vadhIM tvEqShaM ~MvacOq apA#vadhIq(gg)q svAhA$ || 21 
( tvayi#-catvAriq(gm)qSacca# ) (A11)

TS 1.2.12.1
viqttAya#nI mE&si tiqktAya#nI mEq&syava#tAnmA nAthiqtamava#tAnmA vyathiqtaM ~MviqdEraqgnirnaBOq nAmAgnE# a~ggirOq yO$&syAM pRu#thiqvyAmasyAyu#ShAq nAmnEhiq yattE&nA#dhRuShTaqM nAma# yaqj~jiyaqM tEnaq tvA&&*daqdhE&gnE# a~ggirOq yO dviqtIya#syAM tRuqtIya#syAM pRuthiqvyA-masyAyu#ShAq nAmnEhiq yattE&nA#dhRuShTaqM nAma#-[ ] 22

TS 1.2.12.2
yaqj~jiyaqM tEnaq tvA&&*da#dhE siq(gm)qhIra#si mahiqShIra#syuqru pra#thasvOqru tE# yaqj~japa#tiH prathatAM dhruqvA&si# dEqvEBya#H Sundhasva dEqvEBya#H SuMBasvEndraGOqShastvAq vasu#BiH puqrastA$t pAtuq manO#javAstvA piqtRuBi#r dakShiNaqtaH pA#tuq pracE#tAstvA ruqdraiH paqScAt pA#tu viqSvaka#rmA tvA&&diqtyairu#ttaraqtaH pA#tu siq(gm)qhIra#si sapatnasAqhI svAhA# siq(gm)qhIra#si suprajAqvaniqH svAhA# siq(gm)qhI-[ ] 23

TS 1.2.12.3
ra#si rAyaspOShaqvaniqH svAhA# siq(gm)qhIra#syAdityaqvaniqH svAhA# siq(gm)qhIraqsyA va#ha dEqvAndE#vayaqtE yaja#mAnAyaq svAhA# BUqtEBya#stvA viqSvAyu#rasi pRuthiqvIM dRu(gm)#ha dhruvaqkShida#syaqntari#kShaM dRu(gm)hAcyutaqkShida#siq diva#M dRu(gm)hAqgnEr BasmA$syaqgnEH purI#Shamasi || 24
(nAma#-suprajAqvaniqH svAhA# siq(gm)qhIH-pa~jca#tri(gm)Sacca ) (A12)

TS 1.2.13.1
yuq~jjatEq mana# uqta yu#~jjatEq dhiyOq viprAq vipra#sya bRuhaqtO vi#paqScita#H | 
vi hOtrA# dadhE vayunAqvidEkaq inmaqhI dEqvasya# saviqtuH pari#ShTutiH || 
suqvAgdE#vaq duryAq(gm)q A va#da dEvaqSrutau# dEqvEShvA GO#ShEthAqmA nO# vIqrO jA#yatAM karmaqNyO# ya(gm) sar^vE#&nuq jIvA#maq yO ba#hUqnAmasa#dvaqSI || 
iqdaM ~MviShNuqr vica#kramE trEqdhA ni da#dhE paqdaM || 
samU#Dhamasya - [ ] 25

TS 1.2.13.2
pA(gm)suqqra irA#vatI dhEnuqmatIq hi BUqta(gm) sU#yavaqsinIq mana#vE yaSaqsyE$ | 
vya#skaBnAqd-rOda#sIq viShNu#rEqtE dAqdhAra# pRuthiqvImaqBitO# maqyUKai$H || 
prAcIq prEta#maddhvaqraM kaqlpaya#ntI UqrddhvaM ~Myaqj~jaM na#yataqM mA jI$hvarataqmatra# ramEthAqM ~MvarShma#n pRuthiqvyA diqvO vA# viShNavuqta vA# pRuthiqvyA maqhO vA# viShNavuqta vAq&ntari#kShAqddhastau# pRuNasva baqhuBi#r vasaqvyai#rA pra ya#cCaq - [ ] 26

TS 1.2.13.3
dakShi#NAqdOta saqvyAt | viShNOqrnuka#M ~MvIqryA#Niq pra vO#caqM ~MyaH pArtthi#vAni vimaqmE rajA(gm)#siq yO 
aska#BAyaqdutta#ra(gm) saqdhastha#M ~MvicakramAqNa strEqdhOru#gAqyO viShNO# raqrATa#masiq viShNO$H pRuqShThama#siq viShNOqH S~japtrE$ sthOq viShNOqH syUra#siq viShNO$r dhruqvama#si vaiShNaqvama#siq viShNa#vE tvA || 27
( aqsyaq-yaqcCaikAqnna ca#tvAriq(gm)qSacca# ) (A13)

TS 1.2.14.1
kRuqNuqShva pAjaqH prasi#tiqnna pRuqthvIM ~MyAqhi rAjEqvAma#vAq(gm)q iBE#na | 
tRuqShvImanuq prasi#tiM-drUNAqnO-&stA#&siq viddhya# raqkShasaq stapi#ShThaiH || 
tava# BraqmAsa# ASuqyA pa#ntaqtyanu# spRuSa-dhRuShaqtA SOSu#cAnaH | 
tapU(gg)#ShyagnE juqhvA# pataq~ggAnasa#nditOq visRu#jaq viShva#guqlkAH || 
pratiqspaSOq visRu#jaq-tUrNi#tamOq BavA# pAqyur^viqSO aqsyA ada#bdhaH | 
yO nO# dUqrE aqGaSa(gm)#sOq - [ ] 28

TS 1.2.14.2
yO antyagnEq mAki#ShTEq vyathiqrA da#dhar.ShIt || 
uda#gnE tiShThaq pratyA *&&ta#nuShvaq nya#mitrA(gm)# OShatAt tigmahEtE | 
yO nOq arA#ti(gm) samidhAna caqkrE nIqcA taM dha#kShyataqsaM na SuShka$M || 
UqrddhvO Ba#vaq prati#viqddhyA-&ddhyaqsmadAqviShkRu#NuShvaq daivyA$nyagnE | 
ava#sthiqrA ta#nuhi yAtuqjUnA$M jAqmimajA#miMq pramRu#NIhiq SatrUn# || 
sa tE# - [ ] 29

TS 1.2.14.3
jAnAti sumaqtiM ~Mya#viShThaqya Iva#tEq brahma#NE gAqtumaira#t | 
viSvA$nyasmai suqdinA#ni rAqyO dyuqmnAnyaqryO vidurO# aqBi dyau$t || 
sEda#gnE astu suqBaga#H suqdAnuq-ryastvAq nityE#na haqviShAqya uqkthaiH | 
piprI#Shatiq sva Ayu#Shi durOqNE viSvEda#smai suqdinAq sA&sa#diqShTiH || 
arcA#mi tE sumaqtiM GOShyaqr^vAK-santE# vAq vA tA# jaratA - [ ] 30

TS 1.2.14.4
miqyaMgIH | 
svaSvA$stvA suqrathA# marjayEmAqsmE kShaqtrANi# dhArayEqranuq dyUn || 
iqha tvAq BUryA ca#rEq dupaqtman dOShA#vastar dIdiqvA(gm)saqmanuq dyUn | 
krIDa#ntastvA suqmana#saH sapEmAqBi dyuqmnA ta#sthiqvA(gm)sOq janA#nAM || 
yastvAq-svaSva#H suhiraqNyO a#gna upaqyAtiq vasu#matAq rathE#na | 
tasya# trAqtA-Ba#vasiq tasyaq saKAq yasta# AtiqthyamA#nuqShag jujO#Shat || 
maqhO ru#jAmi - [ ] 31

TS 1.2.14.5
baqndhutAq vacO#BiqstanmA# piqturgOta#mAqda-nvi#yAya | 
tvannO# aqsya vaca#sa-Scikiddhiq hOta#ryaviShTha sukratOq damU#nAH || 
asva#pnaja staqraNa#yaH suqSEvAq ata#ndrAsO&vRuqkA aSra#miShThAH | 
tE pAqyava#H saqddhriya#~jcO niqShadyA&gnEq tava#naH pAntvamUra || 
yE pAqyavO# mAmatEqyaM tE# agnEq paSya#ntO aqndhaM du#riqtAdara#kShan | 
raqrakShaqtAnth suqkRutO# viqSvavE#dAq diPsa#ntaq idriqpavOq nA ha# - [ ] 32

TS 1.2.14.6
dEBuH || 
tvayA# vaqya(gm) sa#dhaqnya#-stvOtAq-stavaq praNI$tyaSyAmaq vAjAn# | 
uqBA Sa(gm)sA# sUdaya satyatAtE-&nuShThuqyA kRu#NuhyahrayANa || 
aqyA tE# agnE saqmidhA# vidhEmaq pratiqstOma(gm)# SaqsyamA#naM gRuBAya | 
dahAqSasO# raqkShasa#H pAqhya#smAn druqhO niqdO mi#tramahO avaqdyAt || 
raqkShOqhaNaM# ~MvAqjinaqmAji#Garmi miqtraM prathi#ShThaq-mupa#yAmiq Sarma# | 
SiSA#nO aqgniH kratu#BiqH sami#ddhaqHsanOq divAq - [ ] 33

TS 1.2.14.7
sariqShaH pA#tuqnakta$M || 
vijyOti#ShA bRuhaqtA BA$tyaqgni-rAqvir viSvA#ni kRuNutE mahiqtvA | 
prAdE#vIr mAqyAH sa#hatE-duqrEvAqH SiSI#tEq SRu~ggEq rakSha#sE viqnikShE$ || 
uqta svAqnAsO# diqviSha#ntvaqgnE stiqgmAyu#dhAq rakSha#sEq hantaqvA u# | 
madE# cidasyaq praru#jantiq BAmAq na va#rantE pariqbAdhOq adE#vIH || 34
(aqGaSa(gm)#saqH-sa tE#-jaratA(gm)-rujAmi-haq -divai - ka#catvAri(gm)Sacca) (A14)

Prasna KOr^vai with starting Padams Of 1 tO 14 Anuvaakams :- 
(Apa# undaqntvA-kU$tyaiq-daivI#-miqyantEq-vasvya#syaq-(gm)qSunA#tEq-sOma#ntaq-udAyu#ShAq pra cya#vasvAq- 
gnErA#tiqthya -maq(gm)qSura(gm)# Sur-viqttAya#nI mE&si -yuq~jcatE#-kRuNuqShva pAjaq-Scatu#rdaSa |)


KOr^vai with starting Padams Of 1, 11, 21 SEriEs Of Panchaatis :-
(ApOq-vasvya#siq yA tavEq-ya~ggI-Scatu#stri(gm)Sat |)


First and Last Padam Of SEcOnd Prasnam :-
(Apa# undaqn-tvadE#vIH |)

|| hari#H OM ||

|| kRuShNa yajur^vEdIya taittirIya saMhitAyAM prathamakANDE dvitIyaH praSnaH samAptaH ||
--------------------------------------------------

OM namaH paramAtmanE, SrI mahAgaNapatayE namaH, 
SrI guruByO namaH | haqriqH OM ||

1.3	prathamakANDE tRutIyaH praSnaH -(agniShTOmE paSuH) 

TS 1.3.1.1 
dEqvasya# tvA saviqtuH pra#saqvE$&SvinO$r bAqhuByA$M pUqShNO hastA$ByAqmA daqdE&Bri#rasiq nAri#rasiq pari#liKitaq(gm)q rakShaqH pari#liKitAq arA#taya iqdamaqha(gm) rakSha#sO grIqvA api# kRuntAmiq yO$&smAn dvEShTiq yaM ca# vaqyaM dviqShma iqdama#sya grIqvA api# kRuntAmi diqvE tvAq&ntari#kShAya tvA pRuthiqvyai tvAq Sundha#tAM ~MlOqkaH pi#tRuqShada#nOq yavO#&si yaqvayAqsmad dvEShO# - [ ] 1

TS 1.3.1.2 
yaqvayArA#tIH pitRuqNA(gm) sada#namaqsyuddiva(gg)# staBAqnA&ntari#kShaM pRuNa pRuthiqvIM dRu(gm)#ha dyutAqnastvA# 
mAruqtO mi#nOtu miqtrAvaru#NayOr dhruqvENaq dharma#NA brahmaqvani#M tvA kShatraqvani(gm)# suprajAqvani(gm)# 
rAyaspOShaqvaniqM paryU#hAmiq brahma# dRu(gm)ha kShaqtraM dRu(gm)#ha praqjAM dRu(gm)#ha rAqyaspOSha#M dRu(gm)ha GRuqtEna# dyAvApRuthivIq A pRu#NEthAqmindra#syaq sadO#&si viSvajaqnasya# CAqyA pari# tvA gir^vaNOq gira# iqmA ( ) 
Ba#vantu viqSvatO# vRuqddhAyuqmanuq vRuddha#yOq juShTA# Bavantuq juShTa#yaq indra#syaq syUraqsIndra#sya 
dhruqvama#syaiqndramaqsIndrA#ya tvA || 2 
(dvESha# - iqmA - aqShTAda#Sa ca ) (A1)

TS 1.3.2.1 
raqkShOqhaNO# valagaqhanO# vaiShNaqvAn Ka#nAmIqdamaqhaM taM ~Mva#laqgamudva#pAmiq yaM na#H samAqnO yamasa#mAnO nicaqKAnEqdamE#naqmadha#raM karOmiq yO na#H samAqnO yO&sa#mAnO&rAtIqyati# gAyaqtrENaq CandaqsA&va#bADhO valaqgaH kimatra# BaqdraM tannau# saqha viqrADa#si sapatnaqhA saqmrADa#si BrAtRuvyaqhA svaqrADa#syaBimAtiqhA vi#SvAqrADa#siq viSvA#sAM nAqShTrANA(gm)# haqntA - [ ] 3 

TS 1.3.2.2 
ra#kShOqhaNO# valagaqhanaqH prOkShA#mi vaiShNaqvAn ra#kShOqhaNO# valagaqhanO&va# nayAmi vaiShNaqvAn 
yavO#&si yaqvayAqsmad dvEShO# yaqvayArA#tI rakShOqhaNO# valagaqhanO&va# stRuNAmi vaiShNaqvAn ra#kShOqhaNO# valagaqhanOq&Bi ju#hOmi vaiShNaqvAn ra#kShOqhaNau# valagaqhanAqvupa# dadhAmi vaiShNaqvI ra#kShOqhaNau# 
valagaqhanauq paryU#hAmi vaiShNaqvI ra#kShOqhaNau# valagaqhanauq pari# stRuNAmi vaiShNaqvI ra#kShOqhaNau# 
valagaqhanau# vaiShNaqvI bRuqhanna#si bRuqhadgrA#vA bRuhaqtImindrA#yaq ( ) vAca#M ~Mvada || 4 
( haqntE-ndrA#yaq dvE ca# ) (A2)\
TS 1.3.3.1 
viqBUra#si praqvAha#NOq vahni#rasi havyaqvAha#naH SvAqtrO#&siq pracE#tAstuqthO#&si viqSvavE#dA uqSiga#si 
kaqvira~gGA#rirasiq baMBA#riravaqsyura#siq duva#svA~jCuqndhyUra#si mArjAqlIya#H saqmrADa#si 
kRuqSAnu#H pariqShadyO#&siq pava#mAnaH praqtakvA#&siq naBa#svAqnasa#MmRuShTO&si havyaqsUda# RuqtadhA#mA&siq suva#rjyOtiqr brahma#jyOtirasiq suva#rddhAmAq&jO$ &syEka#pAqdahi#rasi buqddhniyOq raudrEqNAnI#kEna ( ) pAqhi mA$&gnE pipRuqhi mAq mA mA# hi(gm)sIH || 5 
(anI#kEnAq-ShTau ca#) (A3)

TS 1.3.4.1 
tva(gm) sO#ma tanUqkRudByOq dvEShO$ByOq&nyakRu#tEBya uqru yaqntA&siq varU#thaq(gg)q svAhA# juShAqNO aqpturAjya#sya vEtuq svAhAq&yannO# aqgnir^vari#vaH kRuNOtvaqyaM mRudha#H puqra E#tu praBiqndann  | 
aqya(gm) SatrU$~jjayatuq jar.hRu#ShANOq&yaM ~MvAja#M jayatuq vAja#sAtau | 
uqru vi#ShNOq vi kra#masvOqru kShayA#ya naH kRudhi | 
GRuqtaM GRu#tayOnE pibaq prapra# yaqj~japa#tiM tira | sOmO# jigAti gAtuqvid - [ ] 6

TS 1.3.4.2 
dEqvAnA#mEti niShkRuqtamRuqtasyaq yOni#mAqsadaqmadi#tyAqH sadOq&syadi#tyAqH sadaq A sI#daiqSha vO# dEva savitaqH sOmaqsta(gm) ra#kShaddhvaqM mA vO# daBadEqtattva(gm) sO#ma dEqvO dEqvAnupA#gA iqdamaqhaM ma#nuqShyO# manuqShyA$nth saqha praqjayA# saqha rAqyaspOShE#Naq namO# dEqvEBya#H svaqdhA 
piqtRuBya# iqdamaqhaM nir^varu#Nasyaq pASAqth suva#raqBi - [ ] 7

TS 1.3.4.3 
vi KyE#ShaM ~MvaiSvAnaqraM jyOtiqragnE$ vratapatEq tvaM ~MvraqtAnA$M ~Mvraqtapa#tirasiq yA mama# taqnUstvayyaBU#diqya(gm) sA mayiq yA tava# taqnUr mayyaBU#dEqShA sA tvayi# yathAyaqthaM 
nau$ vratapatE vraqtinO$r vraqtAni# || 8
(gAqtuqvidaq-ByE-ka#tri(gm)Sacca) (A4)

TS 1.3.5.1 
atyaqnyAnagAqM nAnyAnupA#gAmaqr^vAktvAq parai#ravidaM paqrO&va#raiqstaM tvA# juShE vaiShNaqvaM dE#vayaqjyAyai# 
dEqvastvA# saviqtA maddhvA#&naqktvOSha#dhEq trAya#svainaq(gg)q svadhi#tEq maina(gm)# hi(gm)sIqr divaqmagrE#Naq mA 
lE#KIraqntari#kShaqM maddhyE#naq mA hi(gm)#sIH pRuthiqvyA saM Ba#vaq vana#spatE Saqtava#l.SOq vi rO#ha saqhasra#val.SAq vi vaqya(gm) ru#hEmaq yaM ( ) tvAq&ya(gg) svadhi#tiqstEti#jAnaH praNiqnAya# mahaqtE sauBa#gAqyAcCi#nnOq rAya#H suqvIra#H || 9 
(yaM-daSa# ca) (A5)

TS 1.3.6.1 
pRuqthiqvyai tvAqntari#kShAya tvA diqvE tvAq Sundha#tAM ~MlOqkaH pi#tRuqShada#nOq yavO#&si yaqvayAqsmad dvEShO# 
yaqvayArA#tIH pitRuqNA(gm) sada#namasi svAvEqSO$-&syagrEqgA nE#tRuqNAM ~Mvanaqspatiqradhi# tvA sthAsyatiq tasya# vittAd dEqvastvA# saviqtA maddhvA#&naktu supippaqlAByaqstvauSha#dhIByaq uddiva(gg)# staBAqnA&ntari#kShaM pRuNa 
pRuthiqvImupa#rENa dRu(gm)haq tE tEq dhAmA$nyuSmasI - [ ] 10

TS 1.3.6.2 
gaqmaddhyEq gAvOq yatraq BUri#SRu~ggA aqyAsa#H | 
atrAhaq tadu#rugAqyasyaq viShNO$H paraqmaM paqdamava# BAtiq BUrE$H || 
viShNOqH karmA#Ni paSyataq yatO$ vraqtAni# paspaqSE | 
indra#syaq yujyaqH saKA$ || 
tad-viShNO$H paraqmaM paqda(gm) sadA# paSyanti sUqraya#H | 
diqvIvaq cakShuqrAta#taM || 
braqhmaqvani#M tvA kShatraqvani(gm)# suprajAqvani(gm)# rAyaspOShaqvaniqM paryU#hAmiq brahma# dRu(gm)ha kShaqtraM 
dRu(gm)#ha praqjAM dRu(gm)#ha rAqyaspOSha#M ( ) dRu(gm)ha pariqvIra#siq pari# tvAq daivIqr^viSO$ vyayantAqM parIqma(gm) rAqyaspOShOq yaja#mAnaM manuqShyA# aqntari#kShasya tvAq sAnAqvava# gUhAmi || 11 
(uqSmaqsIq-pOShaqmE-kAqnnavi(gm)#SaqtiSca#) (A6)

TS 1.3.7.1 
iqShE tvO#paqvIraqsyupO# dEqvAn daivIqr viSaqH prAguqr vahnI#ruqSijOq bRuha#spatE dhAqrayAq vasU#ni haqvyA tE$ svadantAqM dEva# tvaShTaqr^vasu# raNvaq rEva#tIq rama#ddhva-maqgnEr jaqnitra#masiq vRuSha#Nau stha uqr^vaSya#syAqyura#si purUqravA# GRuqtEnAqktE vRuSha#NaM dadhAthAM gAyaqtraM CandO&nuq 
pra jA#yasvaq traiShTu#BaqM jAga#taqM CandO&nuq pra jA#yasvaq Bava#taM - [ ] 12

TS 1.3.7.2 
naqH sama#nasauq samO#kasAvarEqpasau$ | 
mA yaqj~ja(gm) hi(gm)#siShTaqM mA yaqj~japa#tiM jAtavEdasau Siqvau Ba#vatamaqdya na#H || 
aqgnAvaqgniSca#ratiq pravi#ShTaq RuShI#NAM puqtrO a#dhirAqja EqShaH | 
svAqhAqkRutyaq brahma#NA tE juhOmiq mA dEqvAnA$M mithuqyA ka#rBAgaqdhEya$M || 13 
(Bava#taq-mEka#tri(gm)Sacca) (A7)

TS 1.3.8.1 
A da#da Ruqtasya# tvA dEvahaviqH pASEqnA&&ra#BEq dhar.ShAq mAnu#ShAnaqdByastvauSha#dhIByaqH prOkShA$myaqpAM pEqrura#si svAqttaM ciqth sadE#va(gm) haqvyamApO# dEvIqH svada#tainaq(gm)q saM tE$ prAqNO vAqyunA# gacCatAq(gm)q saM ~Myaja#traiqra~ggA#niq saM ~Myaqj~japa#tirAqSiShA# GRuqtEnAqktau paqSuM trA#yEthAq(gm)q rEva#tIr yaqj~japa#tiM priyaqdhA&&* vi#SaqtOrO# antarikSha saqjUr dEqvEnaq - [ ] 14

TS 1.3.8.2 
vAtE#nAqsya haqviShaqH tmanA# yajaq sama#sya taqnuvA# Bavaq var.ShI#yOq var.ShI#yasi yaqj~jE yaqj~japati#M dhAH 
pRu#thiqvyAH saqMpRuca#H pAhiq nama#sta AtAnA&naqr^vA prEhi# GRuqtasya# kuqqlyAmanu# saqha praqjayA# saqha rAqyaspOShEqNA &&pO# dEvIH SuddhAyuvaH SuqddhA yUqyaM dEqvA(gm) U$Dhva(gm) SuqddhA vaqyaM pari#viShTAH parivEqShTArO# vO BUyAsma || 15
(dEqvEnaq-catu#ScatvAri(gm)Sacca) (A8)

TS 1.3.9.1 
vAktaq A pyA#yatAM prAqNastaq A pyA#yatAqM cakShu#staq A pyA#yatAq(gg)q SrOtra#M taq A pyA#yatAqM ~MyA tE$ 
prAqNA~jCugjaqgAmaq yA cakShuqryA SrOtraqM ~MyattE$ krUqraM ~MyadAsthi#taqM tattaq A pyA#yatAqM tatta# EqtEna# 
SundhatAqM nABi#staq A pyA#yatAM pAqyustaq A pyA#yatA(gm) SuqddhAScaqritrAqH SamaqdByaH - [ ] 16

TS 1.3.9.2 
SamOSha#dhIByaqH SaM pRu#thiqvyai SamahO$ByAq-mOSha#dhEq trAya#svainaq(gg)q svadhi#tEq maina(gm)# hi(gm)sIq rakSha#sAM BAqgO#&sIqdamaqha(gm) rakShO#&dhaqmaM tamO# nayAmiq yO$&smAn dvEShTiq yaM ca# vaqyaM dviqShma iqdamE#namadhaqmaM tamO# nayAmIqShE tvA# GRuqtEna# dyAvApRuthivIq prOrNvA#thAq-macCi#nnOq rAya#H suqvIra# uqr^va#ntari#kShaqmanvi#hiq vAyOq vIhi# ( ) stOqkAnAq(gg)q svAhOqrddhvana#BasaM mAruqtaM ga#cCataM || 17
(aqdByO-vIhiq-pa~jca# ca) (A9)

TS 1.3.10.1 
saM tEq mana#sAq manaHq saM prAqNEna# prAqNO juShTa#M dEqvEByO# haqvyaM GRuqtavaqth svAhaiqndraH prAqNO 
a~ggE#a~ggEq ni dE$ddhyadaiqndrO# &pAqnO a~ggE#a~ggEq vi bO#BuvaqddEva# tvaShTaqrBUri# tEq 
sa(gm)sa#mEtuq viShu#rUpAq yath sala#kShmANOq Bava#tha dEvaqtrA yantaqmava#sEq saKAqyO&nu# tvA mAqtA piqtarO# madantuq SrIra#syaqgnistvA$ SrINAqtvApaqH sama#riNaqn vAta#sya-[ ] 18

TS 1.3.10.2
tvAq dhrajyai# pUqShNO ra(gg)hyA# aqpAmOSha#dhInAq(gm)q rOhi#Shyai GRuqtaM GRu#tapAvAnaH pibataq vasA$M ~MvasApAvAnaH pibatAq&ntari#kShasya haqvira#siq svAhA$ tvAq&ntari#kShAyaq diSa#H praqdiSa# AqdiSO# viqdiSa# uqddiSaqH svAhA# diqgByO namO# diqgByaH || 19
(vA#tasyAq-ShTAvi(gm)#SatiSca) (A10)

TS 1.3.11.1
saqmuqdraM ga#cCaq svAhAq&ntari#kShaM gacCaq svAhA# dEqva(gm) sa#viqtAra#M gacCaq svAhA#&hOrAqtrE ga#cCaq svAhA# miqtrAvaru#Nau gacCaq svAhAq sOma#M gacCaq svAhA# yaqj~jaM ga#cCaq svAhAq CandA(gm)#si gacCaq svAhAq dyAvA#pRuthiqvI ga#cCaq svAhAq naBO# diqvyaM ga#cCaq svAhAq&gniM ~Mvai$SvAnaqraM ga#cCaq svAhAq&dByastvauSha#dhIByOq manO# mEq hArdi# yacCa taqnUM tvaca#M puqtraM naptA#ramaSIyaq Suga#siq ( ) tamaqBi SO#caq yO$&smAn dvEShTiq yaM ca# vaqyaM dviqShmO dhAmnO#dhAmnO rAjanniqtO va#ruNa nO mu~jcaq yadApOq aGni#yAq varuqNEtiq SapA#mahEq tatO# varuNa nO mu~jca || 20  
(aqsiq-ShaDvi(gm)#SatiSca ) (A11)

TS 1.3.12.1 
haqviShma#tIriqmA ApO# haqviShmA$n dEqvO a#ddhvaqrO haqviShmAq(gm)q A vi#vAsati haqviShmA(gm)# astuq sUrya#H || 
aqgnEr^vO &pa#nnagRuhasyaq sada#si sAdayAmi suqmnAya# sumninIH suqmnE mA# dhattEndrAgniqyOr BA#gaqdhEyI$H stha 
miqtrAvaru#NayOr BAgaqdhEyI$H sthaq viSvE#ShAM dEqvAnA$M BAgaqdhEyI$H stha yaqj~jE jA#gRuta || 21 
(haqviShma#tIq-Scatu#stri(gm)Sat) (A12)

TS 1.3.13.1 
hRuqdE tvAq mana#sE tvA diqvE tvAq sUryA#ya tvOqrddhvamiqmama#ddhvaqraM kRu#dhi diqvi dEqvEShuq hOtrA# yacCaq sOma# rAjaqnnEhyava# rOhaq mA BErmA saM ~Mvi#kthAq mA tvA# hi(gm)siShaM praqjAstvamuqpAva#rOha 
praqjAstvAmuqpAva#rOhantu SRuqNOtvaqgniH saqmidhAq hava#M mE SRuqNvantvApO# dhiqShaNA$Sca dEqvIH | 
SRuqNOta# grAvANO viqduShOq nu - [ ] 22

TS 1.3.13.2
yaqj~ja(gm) SRuqNOtu# dEqvaH sa#viqtA hava#M mE | 
dEvI#rApO apAM napAqdya Uqrmirha#viqShya# indriqyAvA$n maqdinta#maqstaM dEqvEByO# dEvaqtrA dha#tta Suqkra(gm) Su#kraqpEByOq yEShA$M BAqgaH stha svAhAq kAr.Shi#raqsyapAq&pAM mRuqddhra(gm) sa#muqdrasyaq vO&kShi#tyAq unna#yE | 
yama#gnE pRuqthsu martyaqmAvOq vAjE#Shuq yaM juqnAH | 
sa yantAq SaSva#tIqriSha#H || 23
( nu-saqptaca#tvAri(gm)Sacca) (A13)

TS 1.3.14.1 
tvama#gnE ruqdrO asu#rO maqhO diqvastva(gm) SarddhOq mAru#taM pRuqkSha I#SiShE | 
tvaM ~MvAtai#raruqNairyA#si SaMgaqyastvaM pUqShA vi#dhaqtaH pA#siq nutmanA$ || 
A vOq rAjA#namaddhvaqrasya# ruqdra(gm) hOtA#ra(gm) satyaqyajaq(gm)q rOda#syOH | 
aqgniM puqrA ta#nayiqtnO raqcittAqddhira#NyarUpaqmava#sE kRuNuddhvaM || 
aqgnir.hOtAq ni Sha#sAdAq yajI#yAnuqpasthE# mAqtuH su#raqBAvu# lOqkE | 
yuvA# kaqviH pu#runiqShTha - [ ] 24

TS 1.3.14.2
RuqtAvA# dhaqrtA kRu#ShTIqnAmuqta maddhya# iqddhaH ||
sAqddhvIma#kar dEqvavI#tiM nO aqdya yaqj~jasya# jiqhvAma#vidAmaq guhyA$M | 
sa AyuqrA&gA$th suraqBir^vasA#nO BaqdrAma#kar dEqvahU#tiM nO aqdya || 
akra#ndadaqgniH staqnaya#nnivaq dyauH kShAmAq rEri#hadvIqrudha#H samaq~jjann | 
saqdyO ja#j~jAqnO vi hImiqddhO aKyaqdA rOda#sI BAqnunA# BAtyaqntaH || 
tvE vasU#ni pur^vaNIka-[ ] 25

TS 1.3.14.3 
hOtardOqShA vastOqrEri#rE yaqj~jiyA#saH | 
kShAmE#vaq viSvAq Buva#nAniq yasmiqnth sa(gm) sauBa#gAni dadhiqrE pA#vaqkE || 
tuByaqM tA a#~ggirastamaq viSvA$H sukShiqtayaqH pRutha#k | agnEq kAmA#ya yEmirE || 
aqSyAmaq taM kAma#magnEq tavOqtya#SyAma# raqyi(gm) ra#yivaH suqvIra$M | 
aqSyAmaq vAja#maqBi vAqjaya#ntOq &SyAma# dyuqmnama#jarAqjara#M tE ||
SrEShTha#M ~MyaviShTha BAraqtAgnE$ dyuqmantaqmA Ba#ra | 26

TS 1.3.14.4 
vasO# puruqspRuha(gm)# raqyiM || 
sa Svi#tAqnasta#nyaqtU rO#canaqsthA aqjarE#Biqr nAna#dadBiqryavi#ShThaH | 
yaH pA#vaqkaH pu#ruqtama#H puqrUNi# pRuqthUnyaqgnira#nuqyAtiq Bar^vann# || 
Ayu#ShTE viqSvatO# dadhadaqyamaqgnir varE$NyaH | 
puna#stE prAqNa A&ya#tiq parAq yakShma(gm)# suvAmi tE || 
AqyuqrdA a#gnE haqviShO# juShAqNO GRuqtapra#tIkO GRuqtayO#nirEdhi | 
GRuqtaM pIqtvA madhuq cAruq gavya#M piqtEva# puqtramaqBi - [ ] 27

TS 1.3.14.5 
ra#kShatAdiqmaM | 
tasmai# tE pratiqharya#tEq jAta#vEdOq vica#r.ShaNE | 
agnEq janA#mi suShTuqtiM || 
diqvaspari# prathaqmaM ja#j~jE aqgniraqsmad dviqtIyaqM pari# jAqtavE#dAH | 
tRuqtIya#maqPsu nRuqmaNAq aja#sraqmindhA#na EnaM jaratE svAqdhIH || 
Suci#H pAvakaq vandyO&gnE# bRuqhadvi rO#casE | 
tvaM GRuqtEBiqrAhu#taH || 
dRuqSAqnO ruqkma uqr^vyA vya#dyaud-duqrmar.ShaqmAyu#H SriqyE ru#cAqnaH | 
aqgniraqmRutO# aBavaqdvayO#Biqr - [ ] 28

TS 1.3.14.6 
yadE#naqM dyauraja#nayath suqrEtA$H || 
A yadiqShE nRuqpatiqM tEjaq AnaqTCuciq rEtOq niShi#ktaqM dyauraqBIkE$ | 
aqgniH Sarddha#manavaqdyaM ~MyuvA#na(gg) svAqdhiya#M janayath sUqdaya#cca || 
sa tEjI#yasAq mana#sAq tvOta# uqta Si#kSha svapaqtyasya# SiqkShOH | 
agnE# rAqyO nRuta#masyaq praBU#tau BUqyAma# tE suShTuqtaya#Scaq vasva#H || 
agnEq saha#ntaqmA Ba#ra dyuqmnasya# prAqsahA# raqyiM |
viSvAq ya - [ ] 29

TS 1.3.14.7 
Sca#rq.ShaqNIraqByA#sA vAjE#Shu sAqsaha#t || 
tama#gnE pRutanAqsaha(gm)# raqyi(gm) sa#hasvaq A Ba#ra | 
tva(gm) hi saqtyO adBu#tO dAqtA vAja#syaq gOma#taH || 
uqkShAnnA#ya vaqSAnnA#yaq sOma#pRuShThAya vEqdhasE$ | stOmai$r vidhEmAq&gnayE$ || 
vaqdmA hi sU#nOq asya#dmaqsadvA# caqkrE aqgnir jaqnuShA &jmA&nna$M | 
sa tvaM na# Urjasanaq Urja#M dhAq rAjE#va jEravRuqkE kShE$ShyaqntaH || 
agnaq AyU(gm)#Shi - [ ] 30

TS 1.3.14.8 
pavasaq A suqvOrjaqmiSha#M ca naH | 
AqrE bA#dhasva duqcCunA$M || 
agnEq pava#svaq svapA# aqsmE varca#H suqvIrya$M | 
dadhaqtpOSha(gm)# raqyiM mayi# || 
agnE# pAvaka rOqciShA# maqndrayA# dEva jiqhvayA$ | 
A dEqvAn. va#kShiq yakShi# ca || 
sa na#H pAvaka dIdiqvO&gnE# dEqvA(gm) iqhA va#ha | 
upa# yaqj~ja(gm) haqviSca# naH || 
aqgniH Suci#vratatamaqH Suciqr vipraqH Suci#H ( ) kaqviH | 
SucI# rOcataq Ahu#taH || 
uda#gnEq Suca#yaqstava# SuqkrA BrAja#nta IratE | 
tavaq jyOtI(gg)#Shyaqrcaya#H || 31
(puqruqniqShThaH-pu#r^vaNIka-BarAq-&Bi-vayO#Biqr-ya-AyU(gm)#Shiq -
vipraqH Suciq-Scatu#rdaSa ca) (A14)

Prasna KOr^vai with starting Padams Of 1 tO 14 Anuvaakams :- 
(dEqvasya#-rakShOqhaNO# -viqBU-stva(gm) sOqmA- &tyaqnyAnagA$M - pRuthiqvyA -iqShE tvA - &&da#dEq - vAktEq-santE#- samuqdra(gm)- haqviShma#tIr.-hRuqdE- tvama#gnE ruqdra-Scatu#rdaSa )


KOr^vai with starting Padams Of 1, 11, 21 SEriEs Of Panchaatis :-
(dEqvasya#-gaqmadhyE#-haqviShma#tIH-pavasaq-Eka#tri(gm)Sat)


First and Last Padam Of Third Prasnam:-
(dEqvasyAq-rcaya#H ) 

|| hari#H OM ||

|| kRuShNa yajur^vEdIya taittirIya saMhitAyAM prathamakANDE tRutIyaH praSnaH samAptaH ||
------------------------------------------------
OM namaH paramAtmanE, SrI mahAgaNapatayE namaH, 
SrI guruByO namaH | haqriqH OM ||

1.4	prathamakANDE caturtthaH praSnaH-(sutyAdinE kartavyA grahAH)

TS 1.4.1.1 
A da#dEq grAvA$&*syaddhvaraqkRud dEqvEByO# gaMBIqramiqma- ma#ddhvaqraM kRu#ddhyuttaqmEna# paqvinEndrA#yaq sOmaq(gm)q suShu#taqM madhu#mantaqM paya#svantaM ~MvRuShTiqvaniqmindrA#ya tvA vRutraqGna indrA#ya tvA vRutraqturaq indrA#ya tvA&BimAtiqGna indrA#ya tvA&&diqtyava#taq indrA#ya tvA viqSvadE$vyAvatE SvAqtrAH 
stha# vRutraqturOq rAdhO#gUrtA aqmRuta#syaq patnIqstA dE#vIr dEvaqtrEmaM ~Myaqj~jaM dhaqttOpa#hUtAqH sOma#sya 
pibaqtOpa#hUtO yuqShmAkaq(gm)q - [ ] 1

TS 1.4.1.2
sOma#H pibatuq yattE# sOma diqvi jyOtiqryat pRu#thiqvyAM ~MyaduqrAvaqntari#kShEq tEnAqsmai yaja#mAnAyOqru rAqyA 
kRuqddhyadhi# dAqtrE vO#cOq dhiSha#NE vIqDU saqtI vI#DayEthAq-mUrja#M dadhAthAqmUrja#M mE dhattaqM mA vA(gm)# hi(gm)siShaqM mA mA# hi(gm)siShTaqM prAgapAqguda#gadhaqrAktAstvAq diSaq A dhA#vaqntvaMbaq ni Shva#ra | yattE# ( ) sOqmA&dA$ByaqM nAmaq jAgRu#viq tasmai# tE sOmaq sOmA#yaq svAhA$ || 2 
(yuqShmAka(gg)# - svaraq yattEq -nava# ca ) (A1)

TS 1.4.2.1
vAqcaspata#yE pavasva vAjiqn vRuShAq vRuShNO# aq(gm)qSuByAqM gaBa#stipUtO dEqvO dEqvAnA$M paqvitra#masiq yEShA$M BAqgO&siq tEBya#stvAq svAMkRu#tO&siq madhu#matIr naq iSha#skRudhiq viSvE$ByastvEndriqyEByO# diqvyEByaqH pArtthi#vEByOq mana#stvA &ShTUqr^va#ntari#kShaq-manvi#hiq svAhA$ tvA suBavaqH sUryA#ya dEqvEBya#stvA marIciqpEBya# EqSha tEq yOni#H prAqNAya# tvA || 3 
(vAqcaH-saqptaca#tvAri(gm)Sat) (A2)

TS 1.4.3.1
uqpaqyAqmagRu#hItO &syaqntarya#cCa maGavan pAqhi sOma#muruqShya rAyaqH samiShO# yajasvAq&ntastE# dadhAmiq dyAvA#pRuthiqvI aqntaruqr^va#ntari#kSha(gm) saqjOShA# dEqvairava#raiqH parai$ScA&ntaryAqmE ma#Gavan mAdayasvaq svAMkRu#tO&siq madhu#matIrnaq iSha#skRudhiq viSvE$ByastvEndriqyEByO# diqvyEByaqH pArtthi#vEByOq 
mana#stvA&ShTUqr^va#ntari#kShaqmanvi#hiq svAhA$ tvA suBavaqH sUryA#ya dEqvEBya# ( ) stvA marIciqpEBya# EqSha tEq 
yOni#rapAqnAya# tvA || 4 (dEqvEBya#H-saqpta ca#) (A3)

TS 1.4.4.1
A vA#yO BUSha SucipAq upa# naH saqhasra#M tE niqyutO# viSvavAra | 
upO# tEq andhOq madya#mayAmiq yasya# dEva dadhiqShE pU$r^vaqpEya$M || 
uqpaqyAqmagRu#hItO&si vAqyavEq tvEndra#vAyU iqmE suqtAH | 
upaq prayO#BiqrA ga#taqminda#vO vAmuqSantiq hi || 
uqpaqyAqmagRu#hItO-&sIndravAqyuByA$M tvaiqSha tEq yOni#H saqjOShA$ByAM tvA || 5
(A vA#yOq- trica#tvAri(gm)Sat) (A4)

TS 1.4.5.1
aqyaM ~MvA$M mitrAvaruNA suqtaH sOma# RutAvRudhA | 
mamEdiqha Sru#taq(gm)q hava$M | 
uqpaqyAqmagRu#hItO&si miqtrAvaru#NAByAM tvaiqSha tEq yOni#r. RutAqyuByA$M tvA || 6 
(aqyaM ~MvA$M - ~Mvi(gm)SaqtiH) (A5)

TS 1.4.6.1
yA vAqM kaSAq madhu#maqtyaSvi#nA sUqnRutA#vatI | 
tayA# yaqj~jaM mi#mikShataM | 
uqpaqyAqmagRu#hItO-&syaqSviByA$M tvaiqSha tEq yOniqrmAddhvI$ByAM tvA || 7 
(yA vA#- maqShTAda#Sa) (A6)

TS 1.4.7.1
prAqtaqryujauq vi mu#cyEthAq-maSvi#nAqvEha ga#cCataM | 
aqsya sOma#sya pIqtayE$ || 
uqpaqyAqmagRu#hItO-&syaqSviByA$M tvaiqSha tEq yOni#raqSviByA$M tvA || 8
(prAqtaqryujAqvE-kAqnnavi(gm)#SaqtiH) (A7)
xxxxxxxxxxxxxxxxxx
TS 1.4.8.1
aqyaM ~MvEqnaScO#dayaqt pRuS~ji#garBAq jyOti#rjarAyUq raja#sO viqmAnE$ | 
iqmamaqpA(gm) sa#MgaqmE sUrya#syaq SiSuqM na viprA# maqtiBI# rihanti || 
uqpaqyAqmagRu#hItO-&siq SaNDA#ya tvaiqSha tEq yOni#r vIqratA$M pAhi || 9
(aqyaM ~MvEqnaH- pa~jca#vi(gm)SatiH) (A8)

TS 1.4.9.1
taM praqtnathA# pUqr^vathA# viqSvathEqmathA$ jyEqShThatA#tiM bar.hiqShada(gm)# suvaqr^vida#M pratIcIqnaM ~MvRuqjana#M dOhasE giqrA&&SuM jaya#ntaqmanuq yAsuq varddha#sE | 
uqpaqyAqmagRu#hItO-&siq markA#ya tvaiqSha tEq yOni#H praqjAH pA#hi || 10 
(taM praqtnayAq-ShaTvi(gm)#SatiH ) (A9)

TS 1.4.10.1
yE dE#vA diqvyEkA#daSaq stha pRu#thiqvyAmaddhyEkA#daSaq sthA&PsuqShadO# mahiqnaikA#daSaq stha tE dE#vA yaqj~jamiqmaM ju#Shaddhva-mupayAqmagRu#hItO-&syAgrayaqNO#&siq svA$grayaNOq jinva# yaqj~jaM jinva# yaqj~japa#timaqBi sava#nA pAhiq viShNuqstvAM pA#tuq viSaqM tvaM pA#hIndriqyENaiqSha tEq yOniqr viSvE$ByastvA dEqvEBya#H || 11 
yE dE#vAq-strica#tvAri(gm)Sat) (A10)

TS 1.4.11.1
triq(gm)qSattraya#Sca gaqNinO# ruqjantOq diva(gm)# ruqdrAH pRu#thiqvIM ca# sacantE | 
EqkAqdaqSAsO# aPsuqShada#H suqta(gm) sOma#M juShantAq(gm)q sava#nAyaq viSvE$ || 
uqpaqyAqmagRu#hItO -&syAgrayaqNO#&siq svA$grayaNOq jinva# yaqj~jaM jinva# yaqj~japa#timaqBi sava#nA pAhiq 
viShNuqstvAM pA#tuq viSaqM tvaM pA#hIndriqyENaiqSha tEq yOniqr viSvE$ByastvA dEqvEBya#H || 12
(triq(gm)qSattrayOq-dvica#tvAri(gm)Sat) (A11)

TS 1.4.12.1
uqpaqyAqmagRu#hItOq-&sIndrA#ya tvA bRuqhadva#tEq vaya#svata ukthAqyuvEq yatta# indra bRuqhadvayaqstasmai$ tvAq viShNa#vE tvaiqSha tEq yOniqrindrA#ya tvOkthAqyuvE$ || 13
(uqpaqyAqmagRu#hItOq&sIndrA#yaq-dvAvi(gm)#SatiH) (A12)

TS 1.4.13.1
mUqrddhAna#M diqvO a#raqtiM pRu#thiqvyA vai$SvAnaqramRuqtAya# jAqtamaqgniM | 
kaqvi(gm) saqmrAjaq-mati#thiqM janA#nAmAqsannA pAtra#M janayanta dEqvAH || 
uqpaqyAqmagRu#hItO-&syaqgnayE$ tvA vaiSvAnaqrAya# dhruqvO#&si dhruqvakShi#tir dhruqvANA$M 
dhruqvataqmO&cyu#tAnA-macyutaqkShitta#ma EqSha tEq yOni#raqgnayE$ tvA vaiSvAnaqrAya# || 14
(mUqrddhAnaqM-pa~jca#tri(gm)Sat) (A13)

TS 1.4.14.1
madhu#Scaq mAdha#vaSca SuqkraScaq Suci#Scaq naBa#Sca naBaqsya#ScEqShaScOqrjaScaq saha#Sca sahaqsya#Scaq tapa#Sca tapaqsya#ScO-payAqmagRu#hItO&si saq(gm)qsarpO$- &sya(gm)haspaqtyAya# tvA || 15 
(madhu#Sca-triq(gm)qSat) (A14)

TS 1.4.15.1
indrA$gnIq A ga#ta(gm) suqtaM gIqrBir naBOq varE$NyaM | 
aqsya pA#taM dhiqyEShiqtA || 
uqpaqyAqmagRu#hItO-&sIndrAqgniByA$M tvaiqSha tEq yOni#rindrAqgniByA$M tvA || 16
 indrA$gnIq vi(gm)SaqtiH) (A15)

TS 1.4.16.1
OmA#saScar.ShaNIdhRutOq viSvE# dEvAsaq A ga#ta | 
dAqSvA(gm)sO# dAqSuSha#H suqtaM || 
uqpaqyAqmagRu#hItO-&siq viSvE$ByastvA dEqvEBya# EqSha tEq yOniqr viSvE$ByastvA dEqvEBya#H || 17
(OmA#sO vi(gm)SaqtiH) (A16)

TS 1.4.17.1
maqrutva#ntaM ~MvRuShaqBaM ~MvA#vRudhAqnamaka#vAriM diqvya(gm) SAqsamindra$M | 
viqSvAqsAhaqmava#sEq nUta#nAyOqgra(gm) sa#hOqdAmiqha ta(gm) hu#vEma || 
uqpaqyAqmagRu#hItOq-&sIndrA#ya tvA maqrutva#ta EqSha tEq yOniqrindrA#ya tvA maqrutva#tE || 18
(maqrutva#ntaq(gm)q-ShaTvi(gm)#SatiH) (A17)

TS 1.4.18.1
indra# marutva iqha pA#hiq sOmaqM ~MyathA# SAryAqtE api#baH suqtasya# | 
tavaq praNI#tIq tava# SUraq SarmaqnnA-vi#vAsanti kaqvaya#H suyaqj~jAH || 
uqpaqyAqmagRu#hItOq-&sIndrA#ya tvA maqrutva#ta EqSha tEq yOniqrindrA#ya tvA maqrutva#tE || 19 
(indraiqkAqnna triq(gm)qSat) (A18)

TS 1.4.19.1
maqrutvA(gm)# indra vRuShaqBO raNA#yaq pibAq sOma#manuShvaqdhaM madA#ya | 
A si#~jcasva jaqTharEq maddhva# UqrmiM tva(gm) rAjA#&si praqdiva#H suqtAnA$M || 
uqpaqyAqmagRu#hItOq-&sIndrA#ya tvA maqrutva#ta EqSha tEq yOniqrindrA#ya tvA maqrutva#tE || 20
(maqrutvAqnEkAqnnatriq(gm)qSat) (A19)

TS 1.4.20.1
maqhA(gm) indrOq ya Oja#sA paqrjanyO# vRuShTiqmA(gm) i#va | 
stOmai$r^vaqthsasya# vAvRudhE || 
uqpaqyAqmagRu#hItO-&si mahEqndrAya# tvaiqSha tEq yOni#r mahEqndrAya# tvA || 21
(maqhAnEkAqnnavi(gm)#SatiH) (A20)

TS 1.4.21.1
maqhA(gm) indrO# nRuqvadA ca#r.ShaNiqprA uqta dviqbar.hA# amiqnaH sahO#BiH | 
aqsmaqdriya#gvAvRudhE vIqryA#yOqruH pRuqthuH sukRu#taH kaqrtRuBi#rBUt || 
uqpaqyAqmagRu#hItO&si mahEqndrAya# tvaiqSha tEq yOni#r mahEqndrAya# tvA || 22
(maqhAn nRuqvath - ShaDvi(gm)#SatiH) (A21)

TS 1.4.22.1
kaqdA caqna staqrIra#siq nEndra# saScasi dAqSuShE$ | 
upOqpEnnu ma#Gavaqn BUyaq innu tEq dAna#M dEqvasya# pRucyatE || 
uqpaqyAqmagRu#hItO&syA-diqtyEBya#stvA || 
kaqdA caqna pra yu#cCasyuqBE ni pA#siq janma#nI | 
turI#yAdityaq sava#naM ta indriqyamA ta#sthAvaqmRuta#M diqvi || 
yaqj~jO dEqvAnAqM pratyE#ti suqmnamAdi#tyAsOq Bava#tA mRuDaqyanta#H | 
A vOq ( ) &r^vAcI# sumaqtir va#vRutyAdaq(gm)qhO-SciqdyA va#rivOqvittaqrA&sa#t || 
viva#sva AdityaiqSha tE# sOmapIqthastEna# mandasvaq tEna# tRupya tRuqpyAsma# tE vaqyaM ta#rpayiqtArOq yA diqvyA 
vRuShTiqstayA$ tvA SrINAmi || 23 
(vaqH- saqptavi(gm)#SatiSca) (A22)

TS 1.4.23.1
vAqmamaqdya sa#vitar^vAqmamuq SvO diqvEdi#vE vAqmamaqsmaBya(gm)# sAvIH || 
vAqmasyaq hi kShaya#sya dEvaq BUrE#raqyA dhiqyA vA#maqBAja#H syAma || 
uqpaqyAqmagRu#hItO-&si dEqvAya# tvA saviqtrE || 24
(vAqmaM-catu#r^vi(gm)SatiH) (A23)

TS 1.4.24.1
ada#bdhEBiH savitaH pAqyuBiqShTva(gm) SiqvEBi#raqdya pari#pAhi nOq gaya$M | 
hira#NyajihvaH suviqtAyaq navya#sEq rakShAq mAki#rnO aqGaSa(gm)#sa ISata || 
uqpaqyAqmagRu#hItO&si dEqvAya# tvA saviqtrE || 25 
(ada#bdhEBiq-striyO#vi(gm)SatiH) (A24)

TS 1.4.25.1
hira#NyapANimUqtayE# saviqtAraqmupa# hvayE | 
sa cEttA# dEqvatA# paqdaM || 
uqpaqyAqmagRu#hItO-&si dEqvAya# tvA saviqtrE || 26
(hira#NyapANiqM-catu#rdaSa) (A25)

TS 1.4.26.1
suqSarmA#&si supratiShThAqnO bRuqhaduqkShE nama# EqSha tEq yOniqr viSvE$ByastvA dEqvEBya#H || 27
(suqSarmAq-dvAda#Sa) (A26)

TS 1.4.27.1
bRuhaqspati#sutasya ta indO indriqyAva#taqH patnI#vantaqM graha#M gRuhNAqmyagnA(3)i patnIqvA(3) ssaqjUrdEqvEnaq tvaShTrAq sOma#M pibaq svAhA$ || 28
(bRuhaqspati#sutasyaq-pa~jca#daSa) (A27)

TS 1.4.28.1
hari#rasi hAriyOjaqnO haryO$H sthAqtA vajra#sya BaqrtA pRuS~jE$H prEqtA tasya# tE dEva sOmEqShTaya#juShaH 
stuqtastO#masya SaqstOktha#syaq hari#vantaqM graha#M gRuhNAmi haqrIH sthaq haryO$rddhAqnAH saqhasO#mAq 
indrA#yaq svAhA$ || 29 
(hari#rasiq-ShaDvi(gm)#SatiH) (A28)

TS 1.4.29.1
agnaq AyU(gm)#Shi pavasaq A suqvOrjaqmiSha#M ca naH | 
AqrE bA#dhasva duqcCunA$M || 
uqpaqyAqmagRu#hItO-&syaqgnayE$ tvAq tEja#svata EqSha tEq yOni#raqgnayE$ tvAq tEja#svatE || 30 
(agnaq AyU(gm)#Shiq-trayO#vi(gm)SatiH) (A29) 

TS 1.4.30.1
uqttiShThaqnnOja#sA saqha pIqtvA SiprE# avEpayaH | 
sOma#mindra caqmU suqtaM || 
uqpaqyAqmagRu#hItOq-&sIndrA#yaq tvauja#svata EqSha tEq yOniqrindrA#yaq tvauja#svatE || 31
(uqttiShThaqnnEka#vi(gm)SatiH) (A30)

TS 1.4.31.1
taqraNi#r viqSvada#r.SatO jyOtiqShkRuda#si sUrya | 
viSvaqmA BA#si rOcaqnaM || 
uqpaqyAqmagRu#hItO-&siq sUryA#ya tvAq BrAja#svata EqSha tEq yOniqH sUryA#ya tvAq BrAja#svatE || 32 
(taqraNi#r vi(gm)SaqtiH) (A31)

TS 1.4.32.1
A pyA#yasva madintamaq sOmaq viSvA#Bi-rUqtiBi#H | 
BavA# naH saqpratha#stamaH || 33 
(A pyA#yasvaq-nava#) (A32)

TS 1.4.33.1
IqyuShTE yE pUr^va#tarAqmapa#Syan vyuqcCantI#muqShasaqM martyA#saH | 
aqsmABi#rUq nu pra#tiqcakShyA#&BUqdO tE ya#ntiq yE a#paqrIShuq paSyAn# || 34 
(Iqyu-rEkAqnnavi(gm)#SatiH) (A33)

TS 1.4.34.1
jyOti#ShmatIM tvA sAdayAmi jyOtiqShkRuta#M tvA sAdayAmi jyOtiqr^vida#M tvA sAdayAmiq BAsva#tIM tvA sAdayAmiq jvala#ntIM tvA sAdayAmi malmalAqBava#ntIM tvA sAdayAmiq dIpya#mAnAM tvA sAdayAmiq rOca#mAnAM tvA sAdayAqmyaja#srAM tvA sAdayAmi bRuqhajjyO#tiShaM tvA sAdayAmi bOqdhaya#ntIM tvA sAdayAmiq jAgra#tIM tvA sAdayAmi || 35 
(jyOti#ShmatIq(gm)q-ShaTtri(gm)#Sat) (A34)

TS 1.4.35.1
praqyAqsAyaq svAhA# &&yAqsAyaq svAhA# viyAqsAyaq svAhA# saM~MyAqsAyaq svAhO$dyAqsAyaq 
svAhA#&vayAqsAyaq svAhA# SuqcE svAhAq SOkA#yaq svAhA# tapyaqtvai svAhAq tapa#tEq svAhA$ 
brahmahaqtyAyaiq svAhAq sar^va#smaiq svAhA$ || 36 
(praqyAqsAyaq-catu#r^vi(gm)SatiH ) (A35)

TS 1.4.36.1
ciqtta(gm) sa#ntAqnEna# BaqvaM ~MyaqknA ruqdraM tani#mnA paSuqpati(gg)# sthUlahRudaqyEnAqgni(gm) hRuda#yEna ruqdraM ~MlOhi#tEna Saqr^vaM mata#snAByAM mahAdEqva-maqntaHpA$rSvEnauShiShThaqhana(gm)# Si~ggInikOqSyA$ByAM || 37 (ciqtta-maqShTAda#Sa) (A36)

TS 1.4.37.1
A ti#ShTha vRutrahaqn ratha#M ~MyuqktA tEq brahma#NAq harI$ | 
aqr^vAqcInaq(gm)q su tEq manOq grAvA# kRuNOtu vaqgnunA$ ||
uqpaqyAqmagRu#hItOq&sIndrA#ya tvA ShODaqSina# EqSha tEq yOniqrindrA#ya tvA ShODaqSinE$ || 38
(A ti#ShTaq-ShaTvi(gm)#SatiH) (A37)

TS 1.4.38.1
indraqmiddharI# vahaqtO-&pra#tidhRuShTaSavasaq-mRuShI#NAM ca stuqtIrupa# yaqj~jaM caq mAnu#ShANAM || 
uqpaqyAqmagRu#hItOq-&sIndrA#ya tvA ShODaqSina# EqSha tEq yOniqrindrA#ya tvA ShODaqSinE$ || 39 
(indraqmit-trayO#vi(gm)SatiH) (A38)

TS 1.4.39.1
asA#viq sOma# indra tEq Savi#ShTha dhRuShNaqvA ga#hi | 
A tvA# pRuNaktvindriqya(gm) rajaqH sUryaqM na raqSmiBi#H || 
uqpaqyAqmagRu#hItOq&sIndrA#ya tvA ShODaqSina# EqSha tEq yOniqrindrA#ya tvA ShODaqSinE$ || 40 
(asA#vi-saqptavi(gm)#SatiH) (A39)

TS 1.4.40.1
sar^va#sya pratiqSIva#rIq BUmi#stvOqpasthaq A&dhi#ta | 
syOqnA&smai# suqShadA# Bavaq yacCA$&smai Sarma# saqprathA$H || 
uqpaqyAqmagRu#hItOq&sIndrA#ya tvA ShODaqSina# EqSha tEq yOniqrindrA#ya tvA ShODaqSinE$ || 41
(sar^va#syaq ShaDvi(gm)#SatiH) (A40)

TS 1.4.41.1
maqhA(gm) indrOq vajra#bAhuH ShODaqSI Sarma# yacCatu | 
svaqsti nO# maqGavA# karOtuq hantu# pAqpmAnaqM ~MyO$&smAn dvEShTi# || 
uqpaqyAqmagRu#hItOq&sIndrA#ya tvA ShODaqSina# EqSha tEq yOniqrindrA#ya tvA ShODaqSinE$ || 42
 (maqhAn-ShaDvi(gm)#SatiH) (A41)

TS 1.4.42.1
saqjOShA# indraq saga#NO maqrudBiqH sOma#M piba vRutraha~jCUra viqdvAn | 
jaqhi SatrUq(gm)q rapaq mRudhO# nudaqsvA&thABa#yaM kRuNuhi viqSvatO# naH ||
uqpaqyAqmagRu#hItOq&sIndrA#ya tvA ShODaqSina# EqSha tEq yOniqrindrA#ya tvA ShODaqSinE$ || 43
(saqjOShA$H-triq(gm)qSat) (A42)

TS 1.4.43.1
uduq tyaM jAqtavE#dasaM dEqvaM ~Mva#hanti kEqtava#H | 
dRuqSE viSvA#yaq sUrya$M || 
ciqtraM dEqvAnAq-muda#gAqdanI#kaqM cakShu#r miqtrasyaq varu#NasyAq&gnEH | 
A&prAq dyAvA#pRuthiqvI aqntari#kShaq(gm)q sUrya# AqtmA jaga#tastaqsthuSha#Sca || 
agnEq naya# suqpathA# rAqyE aqsmAn. viSvA#ni dEva vaqyunA#ni viqdvAn | 
yuqyOqddhya#sma-jju#hurAqNa mEnOq BUyi#ShThAM tEq nama#uktiM vidhEma || 
diva#M gacCaq suva#H pata rUqpENa# - [ ] 44

TS 1.4.43.2
vO rUqpamaqByaimiq vaya#sAq vaya#H | 
tuqthO vO# viqSvavE#dAq vi Ba#jatuq var.Shi#ShThEq adhiq nAkE$ || 
EqtattE# agnEq rAdhaq aitiq sOma#cyutaqM tanmiqtrasya# paqthA na#yaqrtasya# paqthA prEta# caqndrada#kShiNA yaqj~jasya# paqthA su#viqtA naya#ntIr brAhmaqNamaqdya rA$ddhyAsaqmRuShi#mAr.ShEqyaM pi#tRuqmanta#M paitRumaqtya(gm) suqdhAtu#dakShiNaqM ~Mvi suvaqH paSyaq vya#ntari#kShaqM ~Myata#sva sadaqsyai# ( ) raqsmaddA$trA 
dEvaqtrA ga#cCataq madhu#matIH pradAqtAraqmA vi#SaqtA&na#vahAyAq&smAn dE#vaqyAnE#na paqthEta# suqkRutA$M ~MlOqkE sI#dataq tanna#H sa(gg)skRuqtaM || 45 
 (rUqpENa#-sadaqsyai#-raqShTAda#Sa ca) (A43)

TS 1.4.44.1
dhAqtA rAqtiH sa#viqtEdaM ju#ShantAM praqjApa#tir nidhiqpati#rnO aqgniH | 
tvaShTAq viShNu#H praqjayA# sa(gm)rarAqNO yaja#mAnAyaq dravi#NaM dadhAtu || 
sami#ndra NOq mana#sA nEShiq gOBiqH sa(gm) sUqriBi#rmaGavaqnth sa(gg) svaqstyA | 
saM brahma#NA dEqvakRu#taqM ~Myadastiq saM dEqvAnA(gm)# sumaqtyA yaqj~jiyA#nAM || 
saM ~Mvarca#sAq paya#sAq saM taqnUBiq-raga#nmahiq mana#sAq sa(gm) SiqvEna# || 
tvaShTA# nOq atraq vari#vaH kRuNOq - [ ] 46

TS 1.4.44.2
tvanu# mArShTu taqnuvOq yadvili#ShTaM || 
yadaqdya tvA$ prayaqti yaqj~jE aqsminnagnEq hOtA#raqmavRu#NImahIqha | 
Rudha#gayAqDRudha#guqtA&Sa#miShThAH prajAqnan. yaqj~jamupa# yAhi viqdvAn || 
svaqgA vO# dEvAqH sada#namakarmaq ya A#jaqgma sava#nEqdaM ju#ShAqNAH | 
jaqkShiqvA(gm)sa#H papiqvA(gm)sa#Scaq viSvEq&smE dha#tta vasavOq vasU#ni || 
yAnA&va#ha uSaqtO dE#va dEqvAn tAn-[ ] 47

TS 1.4.44.3
prEra#yaq svE a#gnE saqdhasthE$ | 
vaha#mAnAq Bara#mANA haqvI(gm)Shiq vasu#M GaqrmaM divaqmA ti#ShThaqtAnu# | 
yaj~ja# yaqj~jaM ga#cCa yaqj~japa#tiM gacCaq svAM ~MyOni#M gacCaq svAhaiqSha tE# yaqj~jO ya#j~japatE 
saqhasU$ktavAkaH suqvIraqH svAhAq dEvA# gAtuvidO gAqtuM ~MviqttvA gAqtumi#taq mana#saspata iqmaM nO# dEva 
dEqvEShu# yaqj~ja(gg) svAhA# vAqci svAhAq vAtE# dhAH || 48
(kRuqNOqtuq-tAnaq-ShTAca#tvAri(gm)Sacca ) (A44)

TS 1.4.45.1
uqru(gm) hi rAjAq varu#NaScaqkAraq sUryA#yaq panthAq-manvE#taqvA u# | 
aqpadEq pAdAq prati#dhAtavE-&karuqtA-&pa#vaqktA hRu#dayAqvidha#Scit || 
SaqtaM tE# rAjan BiqShaja#H saqhasra#muqr^vI ga#MBIqrA su#maqtiShTE# astu | 
bAdha#svaq dvEShOq nir.Ru#tiM parAqcaiH kRuqtaM ciqdEnaqH pra mu#mugddhyaqsmat || 
aqBiShThi#tOq varu#Nasyaq pASOq&gnEranI#kamaqpa A vi#vESa | 
apA$nnapAt pratiqrakSha#nnasuqrya#M damE#damE - [ ] 49

TS 1.4.45.2
saqmidha#M ~MyakShyagnE || 
prati# tE jiqhvA GRuqtamucca#raNyEth samuqdrE tEq hRuda#yamaqPsva#ntaH | 
saM tvA# viSaqntvOSha#dhI-ruqtA&&pO# yaqj~jasya# tvA yaj~japatE haqvirBi#H || 
sUqktaqvAqkE na#mOvAqkE vi#dhEqmA&va#BRutha nica~gkuNa nicEqrura#si nica~gkuqNA&va# dEqvair dEqvakRu#taqmEnO#&yAqDavaq martyaiqr martya#kRutamuqrOrA nO# 
dEva riqShaspA#hi sumiqtrA naq Apaq OSha#dhayaH - [ ] 50

TS 1.4.45.3
santu durmiqtrAstasmai# BUyAsuqr yO$&smAn dvEShTiq yaM ca# vaqyaM dviqShmO dEvI#rApa EqSha vOq garBaqstaM ~MvaqH suprI#taq(gm)q suBRu#ta-makarma dEqvEShu# naH suqkRutO$ brUtAqt prati#yutOq varu#Nasyaq pASaqH pratya#stOq varu#Nasyaq pASaq EdhO$&syEdhiShIqmahi# saqmida#siq tEjO#&siq tEjOq mayi# dhEhyaqpO anva#cAriShaq(gm)q rasE#naq sama#sRukShmahi | paya#svA(gm) agnaq A ( ) &ga#maqM taM mAq sa(gm) sRu#jaq varca#sA || 51
(damE#damaq-OSha#dhayaq- A-ShaTca#) (A45)

TS 1.4.46.1
yastvA# hRuqdA kIqriNAq manya#mAqnO &ma#rtyaqM martyOq jOha#vImi | 
jAta#vEdOq yaSO# aqsmAsu# dhEhi praqjABi#ragnE amRutaqtvama#SyAM || 
yasmaiq tva(gm) suqkRutE# jAtavEdaq u lOqkama#gnE kRuqNava#H syOqnaM | 
aqSvinaq(gm)q sa puqtriNa#M vIqrava#ntaqM gOma#nta(gm) raqyiM na#SatE svaqsti || 
tvE su pu#tra SavaqsO&vRu#traqn kAma#kAtayaH | 
na tvAmiqndrAti# ricyatE || 
uqkthau#kthEq sOmaq indra#M mamAda nIqthEnI#thE maqGavA#na(gm) - [ ] 52

TS 1.4.46.2
suqtAsa#H | 
yadI(gm)# saqbAdha#H piqtaraqM na puqtrAH sa#mAqnada#kShAq ava#sEq hava#ntE || 
agnEq rasE#naq tEja#sAq jAta#vEdOq vi rO#casE | 
raqkShOqhA&mI#vaqcAta#naH || 
aqpO anva#cAriShaq(gm)q rasE#naq sama#sRukShmahi | 
paya#svA(gm) agnaq A&ga#maqM taM mAq sa(gm) sRu#jaq varca#sA ||
vasuqr vasu#patiqrq. hikaqmasya#gnE viqBAva#suH | 
syAma# tE sumaqtAvapi# || 
tvAma#gnEq vasu#patiqM ~MvasU#nAmaqBi pra ma#ndE-[ ] 53

TS 1.4.46.3
addhvaqrEShu# rAjann  | 
tvayAq vAja#M ~MvAjaqyantO# jayEmAq-&BiShyA#ma pRuthsuqtIr martyA#nAM | 
tvAma#gnE vAjaqsAta#maqM ~MviprA# varddhantiq suShTu#taM | 
sa nO# rAsva suqvIrya$M || 
aqyaM nO# aqgnir^vari#vaH kRuNOtvaqyaM mRudha#H puqra E#tu praBiqndann  || 
aqya(gm) SatrU$~jjayatuq jar.hRu#ShANOq&yaM ~MvAja#M jayatuq vAja#sAtau || 
aqgninAq&gniH sami#ddhyatE kaqvir gRuqhapa#tiqr yuvA$ | 
haqvyaqvAD-juqhvA$syaH || 
tva(gg) hya#gnE ( ) aqgninAq viprOq viprE#Naq santhsaqtA | saKAq saKyA# samiqddhyasE$ ||
uda#gnEq Suca#yaqstavaq>1, vi jyOti#ShA>2 || 54
(maqGavA#naM-mandEq-hya#gnEq-catu#rdaSa ca) (A46)


Prasna KOr^vai with starting Padams Of 1 tO 46 Anuvaakams :- 
(A da#dE-vAqcaspata#ya-upayAqmagRu#hItOq&syA vA#yO -aqyaM ~MvAqM - ~MyA vA$M-prAtaqryujA#-vaqyaM-taM -~MyE 
dE#vA-striq(gm)qSa-du#payAqmagRu#hItO&si-mUqrddhAnaqM-madhuqScE-ndrA$gnIq OmA#sO-maqrutva#ntaq-mindra# marutvO-maqrutvA$n- maqhAn-maqhAnnuqvat-kaqdA-vAqma-mada#bdhEBiqrq. hira#NyapANi(gm)-suqSarmAq-bRuhaqspati# sutasyaq - hari#raqsya-gna#-uqttiShTha#n-taqraNiq- rApyA#yasvEq-yuShTE yE-jyOti#ShmatIM-prayAqsAya#-ciqtta-mAtiqShThE-ndraq-masA#viq-sar^va#sya-maqhAnth-saqjOShAq-uduqtyaM-
dhAqtO-ru(gm) hi-ya-stvAq ShaTca#tvAri(gm)Sat |)

SpEcial KOr^vai fOr this Prasnam:-
(vAqca prAqNAya# tvA | uqpaqyAqmagRu#hItO&syapAqnAya# tvA | A vA#yO vAqyavE# saqjOShA$ByAM tvA | 
aqyamRu#tAqyuByA$M tvA | yA vA#maqSviByAqM mAddhvI$ByAM tvA | 
prAqtaqryujA#vaqSviByA#maqSviByA$M tvA | aqya(gm) SaNDA#ya 
vIqratA$M pAhi | taM markA#ya praqjAH pA#hi | 
yE dE#vA striq(gm)qSadA$grayaqNO#&siq viSvE$ByastvA dEqvEBya#H | uqpaqyAqmagRu#hItOq-&sIndrA#ya tvOkthAqyuvE$ | mUqrddhAna#maqgnayE$ tvA vaiSvAnaqrAya# | 
madhu#Sca saq(gm)q sarpO#&si | indrA$gnI indrAqgniByA$M tvA | OmA#sOq viSvE$ByastvA dEqvEBya#H | 
maqrutva#M taqntrINIndrA#ya tvA maqrutva#tE | 
maqhAndvE ma#hEqndrAya# tvA | kaqdA caqnA&&diqtyEBya#stvA | 
kaqdA caqna staqrIr viva#sva Aditya | 
indraq(gm)q Suci#raqpaH | vAqmantrINI# dEqvAya# tvA saviqtrE | 
suqSarmA#&siq viSvE$ByastvA dEqvEBya#H | 
bRuhaqspati#-sutasyaq tvaShTrAq sOma#M pibaq svAhA$ | 
hari#rasi saqhasO#mAq indrA#yaq svAhA$ | 
agnaq AyU(gg)#ShyaqgnayE$ tvAq tEja#svatE | uqttiShThaqnnindrA#yaq tvauja#svatE | taqraNiqH sUryA#ya tvAq BrAja#svatE | 
A ti#ShThAdyAqShShaTindrA#ya tvA ShODaqSinE$ | 
uduq tyaM ciqtraM | agnEq nayaq diva#M gacCa | uqrUmAyu#ShTEq 
yaddE#vA mumugdhi | agnA#viShNU sukratU mumuktaM | 
parAq vai paq~gktya#H | dEqvA vai yE dEqvAH paq~gktyO$ | 
parAq vai sa vAca$M | BUmiqr^vya#tRuShyann | praqjApa#tiqr 
vya#kShuddhyann | BUmi#rAdiqyA vai | aqgniqhOqtramA#diqtyO vai | BUmiqr lEkaqH salE#kaH suqlEka#H | viShNOqrudu#ttaqmaM | anna#patEq puna#svA&&diqtyAH | uqru(gm) sa(gm) sRu#jaq varca#sA | 
yastvAq suShTu#taM | tvama#gnE yuqkShvA hi su#ShTiqtiM | 
tvama#gnEq vica#rShaNE | yatvAq vi rO#casE |)

KOr^vai with starting Padams Of 1, 11, 21 SEriEs Of Panchaatis :-
(A da#dEq-yE dE#vA-maqhA-nuqttiShThaqnth-sar^va#sya-santu durmiqtrA-Scatu#Shpa~jcAqSat |)

First and Last Padam Of FOurth Prasnam :-
(A da#dEq-vi jyOti#ShA | )

|| hari#H OM ||
|| kRuShNa yajur^vEdIya taittirIya saMhitAyAM prathamakANDE caturtthaH praSnaH samAptaH ||

1.4.1	AnnExurE fOr 1.4
1.4.46.3 - uda#gnEq Suca#yaqstavaq >1 
____________________________________________

uda#gnEq Suca#yaqstava# SuqkrA BrAja#nta IratE | 
tavaq jyOtI(gg)#Shyaqrcaya#H | (TS1-3-14-8)
1.4.46.3 - vi jyOti#ShA >2 
vijyOti#ShA bRuhaqtA BA$tyaqgnirAqvir viSvA#ni kRuNutE mahiqtvA | 
prAdE#vIrmAqyAH sa#hatE-duqrEvAqH SiSI#tEq SRu~ggEq rakSha#sE viqnikShE$ | (TS1-2-14-7)
=========================


OM namaH paramAtmanE, SrI mahAgaNapatayE namaH, 
SrI guruByO namaH | haqriqH OM ||

1.5	prathamakANDE pa~jcamaH praSnaH - (punarAdhAnaM)

TS 1.5.1.1
dEqvAqsuqrAH saM~Mya#ttA AsaqntE dEqvA vi#jaqyamu#paqyantOq &gnau vAqmaM ~Mvasuq saM nya#dadhatEqdamu# nO BaviShyatiq yadi# nO jEqShyantItiq tadaqgnirnya#kAmayataq tEnApA$*krAmaqt taddEqvA viqjityA#*vaqruru#thsamAnAq anvA#yaqn tada#syaq sahaqsA&&*di#thsantaq sO# &rOdIqdyadarO#dIqt tad ruqdrasya# rudraqtvaM ~MyadaSvraSI#yataq tad- [ ] 1

TS 1.5.1.2
ra#jaqta(gm) hira#NyamaBavaqt tasmA$d rajaqta(gm) hira#Nya-madakShiqNya-ma#Sruqja(gm) hi yO baqrq.hiShiq dadA#ti 
puqrA&sya# saM~MvathsaqrAd gRuqhE ru#dantiq tasmA$d baqr.qhiShiq na dEyaq(gm)q sO$&gnira#bravId BAqgya#sAqnyatha# va iqdamiti# punarAqdhEya#M tEq kEva#laqmitya#bruvan nRuqddhnavaqt Kaluq sa itya#bravIqdyO ma#ddEvaqtya#-maqgni-mAqdadhA#tAq itiq taM pUqShA&&dha#ttaq tEna# - [ ] 2


TS 1.5.1.3
pUqShA&&rddhnOqt tasmA$t pauqShNAH paqSava# ucyantEq taM tvaShTA&&dha#ttaq tEnaq tvaShTA$&&rddhnOqt tasmA$t tvAqShTrAH paqSava# ucyantEq taM manuqrA&dha#ttaq tEnaq manu#rAqrddhnOqt tasmA$nmAnaqvya#H praqjA u#cyantEq taM dhAqtA&&*dha#ttaq tEna# dhAqtA&&*rddhnO$th saM~MvathsaqrO vai dhAqtA tasmA$th saM~MvathsaqraM praqjAH paqSavO&nuq pra jA#yantEq ya EqvaM pu#narAqdhEyaqsyarddhiqM ~MvEdaq- [ ] 3 

TS 1.5.1.4
rddhnOtyEqva yO$&syaiqvaM baqndhutAqM ~MvEdaq bandhu#mAn Bavati BAgaqdhEyaqM ~MvA aqgnirAhi#ta iqcCamA#naH praqjAM paqSUn yaja#mAnaqsyOpa# dOdrAvOqdvAsyaq punaqrA da#dhIta BAgaqdhEyE#naiqvainaq(gm)q sama#rddhayaqtyathOq SAnti#rEqvAsyaiqShA puna#r^vasvOqrA da#dhItaiqtadvai pu#narAqdhEya#syaq nakSha#traqM ~Myat puna#r^vasUq svAyA#mEqvaina#M dEqvatA#yAmAqdhAya# brahmavarcaqsI Ba#vati daqrBai ( ) rA da#dhAqtyayA#tayAmatvAya daqrBairA da#dhAtyaqdBya EqvainaqmOSha#dhIByO &vaqruddhyA &&*dha#ttEq pa~jca#kapAlaH purOqDASO# Bavatiq pa~jcaq vA Ruqtava# RuqtuBya# Eqvaina#mavaqruddhyA &&*dha#ttE || 4
(aSI#yataq tat- tEnaq-vEda#- daqrBaiH pa~jca#vi(gm)SatiSca) (A1)

TS 1.5.2.1
parAq vA EqSha yaqj~jaM paqSUn va#patiq yO$&gnimu#dvAqsaya#tEq pa~jca#kapAlaH purOqDASO# Bavatiq pA~gktO# yaqj~jaH pA~gktA$H paqSavO# yaqj~jamEqva paqSUnava# rundhE vIraqhA vA EqSha dEqvAnAqM ~MyO$&gnimu#dvAqsaya#tEq na vA Eqtasya# brAhmaqNA Ru#tAqyava#H puqrA&nna#makShan paq~gktyO# yAjyAnuvAqkyA# 
Bavantiq pA~gktO# yaqj~jaH pA~gktaqH puru#ShO dEqvAnEqva vIqraM ni#ravaqdAyAqgniM punaqrA - [ ] 5

TS 1.5.2.2
dha#ttE SaqtAkSha#rA Bavanti SaqtAyuqH puru#ShaH SaqtEndri#yaq Ayu#ShyEqvEndriqyE prati# tiShThatiq yadvA aqgnirAhi#tOq narddhyatEq jyAyO# BAgaqdhEya#M nikAqmaya#mAnOq yadA$gnEqya(gm) sar^vaqM Bava#tiq saivAsyarddhiqH saM ~MvA Eqtasya# gRuqhE vAk sRu#jyatEq yO$&gnimu#dvAqsaya#tEq sa vAcaq(gm)q 
sa(gm)sRu#ShTAqM ~Myaja#mAna ISvaqrO&nuq parA#BavitOqr viBa#ktayO Bavanti vAqcO vidhRu#tyaiq 
yaja#mAnaqsyApa#rABAvAyaq - [ ] 6

TS 1.5.2.3
viBa#ktiM karOtiq brahmaiqva tada#karupAq(gm)qSu ya#jatiq yathA# vAqmaM ~Mvasu# vividAqnO gUha#ti tAqdRugEqva 
tadaqgniM prati# sviShTaqkRutaqM nirA#haq yathA# vAqmaM ~Mvasu# vividAqnaH pra#kAqSaM jiga#miShati tAqdRugEqva 
tadviBa#ktimuqktvA pra#yAqjEnaq vaSha#TkarOtyAqyata#nAdEqva naitiq yaja#mAnOq vai pu#rOqDASa#H paqSava# EqtE 
Ahu#tIq yadaqBita#H purOqDASa#mEqtE Ahu#tI - [ ] 7

TS 1.5.2.4
juqhOtiq yaja#mAnamEqvOBaqyata#H paqSuBiqH pari# gRuhNAti kRuqtaya#juqH saMBRu#tasaMBAraq ityA#huqrna saqMBRutyA$H saMBAqrA na yaju#H kartaqvya#mityathOq Kalu# saqMBRutyA# Eqva sa#MBAqrAH ka#rtaqvya#M ~Myaju#r yaqj~jasyaq samRu#ddhyai punarniShkRuqtO rathOq dakShi#NA punaruthsyUqtaM ~MvAsa#H punaruthsRuqShTO#&naqDvAn pu#narAqdhEya#syaq samRu#ddhyai saqpta tE# agnE saqmidha#H saqpta jiqhvA itya#gnihOqtraM ju#hOtiq yatra#yatraiqvAsyaq nya#ktaqM tata# - [ ] 8

TS 1.5.2.5
Eqvainaqmava# rundhE vIraqhA vA EqSha dEqvAnAqM ~MyO$&gnimu#dvAqsaya#tEq tasyaq varu#Na 
EqvarNaqyAdA$gnivAruqNa-mEkA#daSakapAlaqmanuq nir^va#pEqdyaM caiqva hantiq yaScA$syarNaqyAttau BA#gaqdhEyE#na prINAtiq nA&&rtiqmArcCa#tiq yaja#mAnaH || 9
(A-&pa#rABAvAya-purOqDASa#mEqtE-Ahu#tIq-tataqH -ShaTatri(gm)#Sacca) (A2)

TS 1.5.3.1
BUmi#r BUqmnA dyaur va#riqNA&ntari#kShaM mahiqtvA | 
uqpasthE# tE dEvyaditEq &gnima#nnAqdamaqnnAdyAqyA&&da#dhE ||
A&yaM gauH pRuS~ji#rakramIqdasa#nan mAqtaraqM puna#H | 
piqtara#M ca praqyanth suva#H || 
triq(gm)qSaddhAmaq vi rA#jatiq vAk pa#taq~ggAya# SiSriyE | 
pratya#sya vahaq dyuBi#H || 
aqsya prAqNAda#pAnaqtya#ntaSca#rati rOcaqnA | 
vya#Kyan mahiqShaH suva#H || 
yattvA$-[ ] 10

TS 1.5.3.2
kruqddhaH pa#rOqvapa# maqnyunAq yadava#rtyA | 
suqkalpa#magnEq tattavaq punaqstvOddI#payAmasi ||
yattE# maqnyupa#rOptasya pRuthiqvImanu# daddhvaqsE | 
AqdiqtyA viSvEq taddEqvA vasa#vaSca saqmABa#rann ||
manOq jyOti#r juShatAqmAjyaqM ~MvicCi#nnaM ~Myaqj~ja(gm) samiqmaM da#dhAtu | 
bRuhaqspati#stanutAmiqmaM nOq viSvE# dEqvA iqha mA#dayantAM || 
saqpta tE# agnE saqmidha#H saqpta jiqhvAH saqpta - [ ] 11

TS 1.5.3.3
r.Sha#yaH saqpta dhAma# priqyANi# | 
saqpta hOtrA$H saptaqdhA tvA# yajanti saqpta yOnIqrA pRu#NasvA GRuqtEna# || 
puna#rUqrjA ni va#rtasvaq puna#ragna iqShA&&*yu#ShA | 
puna#rnaH pAhi viqSvata#H || 
saqha raqyyA ni va#rtaqsvAgnEq pinva#svaq dhAra#yA | 
viqSvaPsni#yA viqSvataqspari# || 
lEkaqH salE#kaH suqlEkaqstE na# AdiqtyA Ajya#M juShAqNA vi#yantuq kEtaqH sakE#taH suqkEtaqstE na# ( ) 
AdiqtyA Ajya#M juShAqNA vi#yantuq viva#svAq(gm)q adi#tiqr dEva#jUtiqstE na# AdiqtyA Ajya#M juShAqNA vi#yantu || 12
(tvAq-jiqhvAH saqpta-suqkEtaqstE naq-strayO#daSa ca ) (A3)

TS 1.5.4.1
BUmi#r BUqmnA dyaur va#riqNEtyA#hAq&&SiShaiqvainaqmA dha#ttE saqrpA vai jIrya#ntO &manyantaq sa EqtaM 
ka#saqrNIra#H kAdravEqyO mantra#mapaSyaqt tatOq vai tE jIqrNAstaqnUrapA$Gnata sarparAqj~jiyA# RuqgBir 
gAr.ha#patyaqmA da#dhAti punarnaqvamEqvaina#maqjara#M kRuqtvA &&*dhaqttE&thO# pUqtamEqva pRu#thiqvImaqnnAdyaqM nOpA#namaqthsaitaM - [ ] 13

TS 1.5.4.2
mantra#mapaSyaqt tatOq vai tAmaqnnAdyaq-mupA#namaqdyath -sa#rparAqj~jiyA# RuqgBir gAr.ha#patya-
mAqdadhA$tyaqnnAdyaqsyAva#ruddhyAq athO# aqsyAmEqvainaqM prati#ShThitaqmA dha#ttEq yattvA$ kruqddhaH 
pa#rOqvapEtyAqhApa#hnuta EqvAsmaiq tat punaqstvOddI#payAmaqsItyA#haq sami#ndha EqvainaqM ~MyattE# maqnyupa#rOptaqsyEtyA#ha dEqvatA#BirEqvai - [ ] 14

TS 1.5.4.3
naq(gm)q saM Ba#ratiq vi vA Eqtasya# yaqj~jaSCi#dyatEq yO$&gnimu#dvAqsaya#tEq bRuhaqspati#vatyaqrcOpa# tiShThatEq brahmaq vai dEqvAnAqM bRuhaqspatiqr brahma#Naiqva yaqj~ja(gm) saM da#dhAtiq vicCi#nnaM ~Myaqj~ja(gm) samiqmaM da#dhAqtvityA#haq santa#tyaiq viSvE# dEqvA iqha mA#dayantAqmityA#ha saqntatyaiqva yaqj~jaM dEqvEByO&nu# diSati saqpta tE# agnE saqmidha#H saqpta jiqhvA - [ ] 15

TS 1.5.4.4
ityA#ha saqptasa#ptaq vai sa#ptaqdhA&gnEH priqyAstaqnuvaqstA EqvAva# rundhEq puna#rUqrjA saqha raqyyEtyaqBita#H 
purOqDASaqmAhu#tI juhOtiq yaja#mAnamEqvOrjA ca# raqyyA cO#BaqyataqH pari# gRuhNAtyAdiqtyA vA 
aqsmAllOqkAdaqmuM ~MlOqkamA#yaqqn tE#&muShmi#n ~MlOqkE vya#tRuShyaqn ta iqmaM ~MlOqkaM puna#raByaqvEtyAq&gnimAqdhAyaiq-tAn. ( ) hOmA#najuhavuqsta A$rddhnuvaqqn tE su#vaqrgaM 
~MlOqkamA#yaqnq. yaH pa#rAqcIna#M punarAqdhEyA#daqgnimAqdadhI#taq sa EqtAn. hOmA$n juhuyAqdyAmEqvA&&*diqtyA 
RuddhiqmArddhnu#vaqn tAmEqvarddhnO#ti || 16
(saitaM-dEqvatA#BirEqva-jiqhvA-EqtAn-pa~jca#vi(gm)SatiSca ) (A4)

TS 1.5.5.1
uqpaqpraqyantO# addhvaqraM mantra#M ~MvOcEmAqgnayE$ | 
AqrE aqsmE ca# SRuNvaqtE || 
aqsya praqtnAmanuq dyuta(gm)# SuqkraM du#duhrEq ahra#yaH | 
paya#H sahasraqsAmRuShi$M || 
aqgnir mUqrddhA diqvaH kaqkutpati#H pRuthiqvyA aqyaM | 
aqpA(gm) rEtA(gm)#si jinvati || 
aqyamiqha pra#thaqmO dhA#yi dhAqtRuBiqrq. hOtAq yaji#ShThO adhvaqrEShvIDya#H || 
yamapna#vAnOq BRuga#vO viruruqcur^vanE#Shu ciqtraM ~MviqBuva#M ~MviqSEvi#SE || 
uqBA vA#mindrAgnI AhuqvaddhyA# - [ ] 17

TS 1.5.5.2
uqBA rAdha#saH saqha mA#daqyaddhyai$ | 
uqBA dAqtArA#viqShA(gm) ra#yIqNAmuqBA vAja#sya sAqtayE# huvE vAM || 
aqyaM tEq yOni#r. RuqtviyOq yatO# jAqtO arO#cathAH | 
taM jAqnanna#gnaq A rOqhAthA# nO varddhayA raqyiM || 
agnaq AyU(gm)#Shi pavasaq A suqvOrjaqmiSha#M ca naH | 
AqrE bA#dhasva duqcCunA$M || 
agnEq pava#svaq svapA# aqsmE varca#H suqvIrya$M | 
dadhaqtpOSha(gm)# raqyiM - [ ] 18

TS 1.5.5.3
mayi# || 
agnE# pAvaka rOqciShA# maqndrayA# dEva jiqhvayA$ | 
A dEqvAn. va#kShiq yakShi# ca || 
sa na#H pAvaka dIdiqvO&gnE# dEqvA(gm) iqhA &&*va#ha | 
upa# yaqj~ja(gm) haqviSca# naH || 
aqgniH Suci#vratatamaqH Suciqr vipraqH Suci#H kaqviH | 
SucI# rOcataq Ahu#taH || 
uda#gnEq Suca#yaqstava# SuqkrA BrAja#nta IratE | 
tavaq jyOtI(gg)#Shyaqrcaya#H || 
AqyuqrdA a#gnEq&syAyu#rmE - [ ] 19

TS 1.5.5.4
dEhi varcOqdA a#gnE&siq varcO# mE dEhi tanUqpA a#gnE&si taqnuva#M mE pAqhyagnEq yanmE# taqnuvA# 
UqnaM tanmaq A pRu#Naq citrA#vasO svaqsti tE# pAqrama#SIqyEndhA#nAstvA Saqta(gm) himA$ dyuqmantaqH 
sami#dhImahiq vaya#svantO vayaqskRutaqM ~MyaSa#svantO yaSaqskRuta(gm)# suqvIrA#sOq adA$ByaM | 
agnE# sapatnaqdaMBa#naqM ~Mvar.Shi#ShThEq adhiq nAkE$ || 
saM tvama#gnEq sUrya#syaq varca#sA ( ) &gathAqH samRuShI#NA(gg) stuqtEnaq saM priqyENaq dhAmnA$ | 
tvama#gnEq sUrya#varcA asiq saM mAmAyu#ShAq varca#sA praqjayA# sRuja || 20
(Aqhuqvaddhyaiq-pOSha(gm)# raqyiM-mEq-varca#sA-saqptada#Sa ca ) (A5)

TS 1.5.6.1
saM pa#SyAmi praqjA aqha-miDa#prajasO mAnaqvIH | 
sar^vA# Bavantu nO gRuqhE | 
aMBaqH sthAMBO# vO BakShIyaq maha#H sthaq mahO# vO BakShIyaq saha#H sthaq sahO# vO BakShIqyOrjaqH sthOrja#M ~MvO BakShIyaq rEva#tIq rama#ddhva-maqsmin ~MlOqkE$&smin gOqShThE$&smin kShayEq&smin yOnA#viqhaiva stEqtO mA&pa# gAta baqhvIrmE# BUyAsta - [ ] 21

TS 1.5.6.2
sa(gm)hiqtA&si# viSvarUqpIrA mOqrjA viqSA &&*gau#paqtyEnA &&*rAqyaspOShE#Na sahasrapOqShaM ~Mva#H 
puShyAsaqM mayi# vOq rAya#H SrayantAM || 
upa# tvA&gnE diqvEdi#vEq dOShA#vastarddhiqyA vaqyaM | 
namOq Bara#ntaq Ema#si || 
rAja#ntamaddhvaqrANA$M gOqpAmRuqtasyaq dIdi#viM | 
varddha#mAnaq(gg)q svE damE$ || 
sa na#H piqtEva# sUqnavE&gnE# sUpAyaqnO Ba#va | 
saca#svA naH svaqstayE$ || 
agnEq- [ ] 22

TS 1.5.6.3
tvaM nOq anta#maH | 
uqta trAqtA SiqvO Ba#va varUqtthya#H || 
taM tvA# SOciShTha dIdivaH | 
suqmnAya# nUqnamI#mahEq saKi#ByaH || 
vasu#raqgnir vasu#SravAH | 
acCA# nakShi dyuqmatta#mO raqyiM dA$H || 
UqrjA va#H paSyAmyUqrjA mA# paSyata rAqyaspOShE#Na vaH paSyAmi rAqyaspOShE#Na mA paSyaqtEDA$H stha madhuqkRuta#H syOqnA mA &&vi#SaqtErAq mada#H | 
saqhaqsraqpOqShaM ~Mva#H puShyAsaqM - [ ] 23

TS 1.5.6.4
mayi# vOq rAya#H SrayantAM || 
tathsa#viqtur varE$NyaqM BargO# dEqvasya# dhImahi | 
dhiyOq yOna#H pracOqdayA$t || 
sOqmAnaq(gg)q svara#NaM kRuNuqhi bra#hmaNaspatE | 
kaqkShIva#ntaqM ~Mya au#SiqjaM || 
kaqdA caqna staqrIra#siq nEndra# saScasi dAqSuShE$ || 
upOqpEnnu ma#Gavaqn BUyaq innu tEq dAna#M dEqvasya# pRucyatE || 
pari# tvA&gnEq pura#M ~MvaqyaM ~Mvipra(gm)# sahasya dhImahi || 
dhRuqShadva#rNaM ( ) diqvEdi#vE BEqttAra#M Ba~gguqrAva#taH || 
agnE# gRuhapatE sugRuhapaqtiraqhaM tvayA# gRuqhapa#tinA BUyAsa(gm) sugRuhapaqtirmayAq tvaM gRuqhapa#tinA BUyAH 
Saqta(gm) himAqstAmAqSiShaqmA SA#sEq tanta#vEq jyOti#ShmatIqM tAmAqSiShaqmA SA#sEq&muShmaiq jyOti#ShmatIM || 24
(BUqyAqstaq-svaqstayE&gnE#-puShyAsaM-dhRuqShadva#rNaq-mEkAqnnatriq(gm)qSacca# ) (A6)

TS 1.5.7.1
aya#j~jOq vA EqSha yO#&sAqmOpa#praqyantO# addhvaqramityA#haq stOma#mEqvAsmai# yunaqktyupEtyA#ha 
praqjA vai paqSavaq upEqmaM ~MlOqkaM praqjAmEqva paqSUniqmaM ~MlOqkamupai$tyaqsya praqtnAmanuq dyutaqmityA#ha suvaqrgO vai lOqkaH praqtnaH su#vaqrgamEqva lOqka(gm) saqmArO#hatyaqgnir mUqrddhA diqvaH kaqkudityA#ha 
mUqrddhAna# - [ ] 25

TS 1.5.7.2
mEqvaina(gm)# samAqnAnA$M karOqtyathO# dEvalOqkAdEqva ma#nuShyalOqkE prati# tiShThatyaqyamiqha pra#thaqmO dhA#yi dhAqtRuBiqrityA#haq muKya#mEqvaina#M karOtyuqBA vA#mindrAgnI AhuqvaddhyAq ityAqhaujOq bala#mEqvAva# 
rundhEq &yaM tEq yOni#r. Ruqtviyaq ityA#ha paqSavOq vai raqyiH paqSUnEqvAva# rundhE ShaqDBirupa# 
tiShThatEq ShaDvA - [ ] 26

TS 1.5.7.3
Ruqtava# RuqtuShvEqva prati# tiShThati ShaqDBirutta#rABiqrupa# tiShThatEq dvAda#Saq saM pa#dyantEq dvAda#Saq mAsA$H saM~MvathsaqraH saM#~Mvathsaqra Eqva prati# tiShThatiq yathAq vai puruqShO&SvOq gaur-jIrya#tyEqva-maqgnirAhi#tO jIryati saM~Mvathsaqrasya# paqrastA#dAgnipAvamAqnIBiq-rupa# tiShThatE punarnaqva-mEqvaina#-maqjara#M karOqtyathO# puqnAtyEqvOpa# tiShThatEq yOga# EqvAsyaiqSha upa# tiShThatEq - [ ] 27

TS 1.5.7.4
dama# EqvAsyaiqSha upa# tiShThatE yAc~jaivAsyaiqShOpa# tiShThatEq yathAq pApI#yAq~jCrEya#sa AqhRutya# namaqsyati# tAqdRugEqva tadA#yuqrdA a#gnEq&syAyu#rmE dEqhItyA#hA*&&yuqrdA hyE#Sha va#rcOqdA a#gnE&siq varcO# mE dEqhItyA#ha varcOqdA hyE#Sha ta#nUqpA a#gnE&si taqnuva#M mE pAqhItyA#ha - [ ] 28

TS 1.5.7.5
tanUqpA hyE#ShO&gnEq yanmE# taqnuvA# UqnaM tanmaq A pRuqNEtyA#haq yanmE$ praqjAyai# paSUqnAmUqnaM tanmaq A 
pU#raqyEtiq vAvaitadA#haq citrA#vasO svaqsti tE# pAqrama#SIqyEtyA#haq rAtriqr vai ciqtrAva#suqravyu#ShTyaiq 
vA Eqtasyai# puqrA brA$hmaqNA a#BaiShuqr vyu#ShTimEqvAva# rundhaq indhA#nAstvA Saqta(gm) - [ ] 29

TS 1.5.7.6
himAq ityA#ha SaqtAyuqH puru#ShaH SaqtEndri#yaq Ayu#ShyEqvEndriqyE prati# tiShThatyEqShA vai sUqrmI 
karNa#kAvatyEqtayA# ha smaq vai dEqvA asu#rANA(gm) Satataqrq.hA(gg) stRu(gm)#hantiq yadEqtayA# saqmidha#mAqdadhA#tiq vajra#mEqvaitacCa#taqGnIM ~Myaja#mAnOq BrAtRu#vyAyaq pra ha#ratiq stRutyAq aCa#MbaTkAraq(gm)q saM tvama#gnEq sUrya#syaq varca#sA&gathAq ityA#haiqtattvamasIqdamaqhaM ( ) 
BU#yAsaqmitiq vAvaitadA#haq tvama#gnEq sUrya#varcA aqsItyA#hAq&&SiSha#mEqvaitAmA SA$stE || 30 
 (mUqrddhAnaq(gm)q-ShaDvA-EqSha upa# tiShThatE-pAqhItyA#ha-Saqta-maqha(gm) ShODa#Sa ca) (A7)

TS 1.5.8.1
saM pa#SyAmi praqjA aqhamityA#haq yAva#nta Eqva grAqmyAH paqSavaqstAnEqvAva# ruqndhE&MBaqH sthAMBO# vO 
BakShIqyEtyAqhAMBOq hyE#tA maha#H sthaq mahO# vO BakShIqyEtyA#haq mahOq hyE#tAH saha#H sthaq sahO# vO BakShIqyEtyA#haq sahOq hyE#tA UrjaqH sthOrja#M ~MvO BakShIqyEtyAq - [ ] 31

TS 1.5.8.2
-hOrjOq hyE#tA rEva#tIq rama#ddhvaqmityA#ha paqSavOq vai rEqvatI$H paqSUnEqvAtman ra#mayata iqhaiva stEqtO mA&pa# 
gAqtEtyA#ha dhruqvA EqvainAq ana#pagAH kuruta iShTakaqcidvA aqnyO$&gniH pa#SuqcidaqnyaH sa(gm)#hiqtAsi# 
viSvarUqpIriti# vaqthsamaqBi mRu#Saqtyupaiqvaina#M dhattE paSuqcita#mEnaM kurutEq pra - [ ] 32

TS 1.5.8.3
vA EqShO$&smAllOqkAccya#vatEq ya A#havaqnIya#-mupaqtiShTha#tEq gAr.ha#patyaqmupa# tiShThatEq &sminnEqva lOqkE 
prati# tiShThaqtyathOq gAr.ha#patyAyaiqva ni hnu#tE gAyaqtrIBiqrupa# tiShThatEq tEjOq vai gA#yaqtrI tEja# 
EqvAtman dhaqttE&thOq yadEqtaM tRuqcamaqnvAhaq santa#tyaiq gAr.ha#patyaqM ~MvA anu# dviqpAdO# vIqrAH pra jA#yantEq ya EqvaM ~MviqdvAn dviqpadA#Biqr gAr.ha#patya-mupaqtiShTha#taq - [ ] 33

TS 1.5.8.4
A&sya# vIqrO jA#yata UqrjA va#H paSyAmyUqrjA mA# paSyaqtEtyA#hAq &&SiSha#mEqvaitAmA SA$stEq tathsa#viqtur varE$NyaqmityA#haq prasU$tyai sOqmAnaq(gg)q svara#NaqmityA#ha sOmapIqthamEqvAva# rundhE kRuNuqhi bra#hmaNaspataq ityA#ha brahmavarcaqsamEqvAva# rundhE kaqdA caqna staqrIraqsItyA#haq na staqrI(gm) rAtri#M ~Mvasatiq - [ ] 34

TS 1.5.8.5
ya EqvaM ~MviqdvAnaqgni-mu#paqtiShTha#tEq pari# tvA&gnEq pura#M ~MvaqyamityA#ha pariqdhimEqvaitaM pari# dadhAqtyaska#ndAqyAgnE# gRuhapataq ityA#ha yathAyaqjurEqvaitacCaqta(gm) himAq ityA#ha SaqtaM tvA# hEmaqntAni#ndhiShIqyEtiq vAvaitadA#ha puqtrasyaq nAma# gRuhNAtyannAqdamEqvaina#M karOtiq 
tAmAqSiShaqmA SA#sEq tanta#vEq jyOti#ShmatIqmiti# brUyAqdyasya# puqtrO&jA#taqH syAt tE#jaqsvyE#vAsya# brahmavarcaqsI puqtrO jA#yatEq tAmAqSiShaqmA SA#sEq &muShmaiq jyOti#ShmatIq ( ) miti# brUyAqdyasya# puqtrO 
jAqtaH syAt tEja# EqvAsmi#n brahmavarcaqsaM da#dhAti || 35
(Urja#M ~MvO BakShIqyEtiq - pra -gAr.ha#patyamupaqtiShTha#tE -vasatiq-jyOti#ShmatIq - mEkAqnnatriq(gm)qSacca#) (A8) 

TS 1.5.9.1
aqgniqhOqtraM ju#hOtiq yadEqva kiM caq yaja#mAnasyaq svaM tasyaiqva tadrEta#H si~jcati praqjana#nE praqjana#naq(gm)q 
hi vA aqgnirathauSha#dhIqranta#gatA dahatiq tAstatOq BUya#sIqH pra jA#yantEq yathsAqyaM juqhOtiq rEta# Eqva tathsi#~jcatiq praiva prA#taqstanE#na janayatiq tadrEta#H siqktaM na tvaShTrA&vi#kRutaqM prajA#yatE yAvaqcCO vai rEta#saH siqktasyaq - [ ] 36

TS 1.5.9.2
tvaShTA# rUqpANi# vikaqrOti# tAvaqcCO vai tatpra jA#yata EqSha vai daivyaqstvaShTAq yO yaja#tE 
baqhvIBiqrupa# tiShThatEq rEta#sa Eqva siqktasya# bahuqSO rUqpANiq vi ka#rOtiq sa praiva 
jA#yatEq SvaHSvOq BUyA$n Bavatiq ya EqvaM 
~MviqdvAnaqgnimu#paqtiShThaqtE &ha#rdEqvAnAqmAsIqd - rAtriqrasu#rANAqM tE&su#rAq yaddEqvAnA$M ~MviqttaM 
~MvEdyaqmAsIqttEna# saqha- [ ] 37

TS 1.5.9.3
rAtriqM prA&*vi#SaqntE dEqvA hIqnA a#manyantaq tE#&paSyannAgnEqyI rAtri#rAgnEqyAH paqSava# iqmamEqvAgni(gg) 
sta#vAmaq sa na#H stuqtaH paqSUn puna#rdAsyaqtItiq tE$&gnima#stuvaqnth sa E$ByaH stuqtO rAtri#yAq 
addhyaha#raqBi paqSUnnirA$rjaqttE dEqvAH paqSUn viqttvA kAmA(gm)# akur^vataq ya EqvaM ~MviqdvAnaqgnimu#paqtiShTha#tE paSuqmAn Ba#va - [ ] 38

TS 1.5.9.4
tyAdiqtyO vA aqsmAllOqkAdaqmuM ~MlOqkamaiqthsO#&muM ~MlOqkaM gaqtvA puna#riqmaM ~MlOqkamaqBya#ddhyAyaqth sa iqmaM ~MlOqkamAqgatya# mRuqtyOra#biBEnmRuqtyusa#M~Myuta ivaq hya#yaM ~MlOqkaH sO#&manyatEqma-mEqvAgni(gg) sta#vAniq sa mA$ stuqtaH su#vaqrgaM ~MlOqkaM ga#mayiShyaqtItiq sO$&gnima#stauqth 
sa E#na(gg) stuqtaH su#vaqrgaM ~MlOqkama#gamayaqdya - [ ] 39

TS 1.5.9.5
EqvaM ~MviqdvAnaqgnimu#paqtiShTha#tE suvaqrgamEqva lOqkamE#tiq sar^vaqmAyu#rEtyaqBi vA EqShO$&gnI A rO#hatiq ya E#nAvupaqtiShTha#tEq yathAq Kaluq vai SrEyA#naqByArU#DhaH kAqmaya#tEq tathA# karOtiq naktaqmupa# tiShThatEq na prAqtaH sa(gm) hi nakta#M ~MvraqtAni# sRuqjyantE# saqha SrEyA(gg)#Scaq pApI#yA(gg)ScAsAtEq jyOtiqr^vA aqgnistamOq 
rAtriqrya - [ ] 40

TS 1.5.9.6
nnakta#mupaqtiShTha#tEq jyOti#Shaiqva tama#staratyupaqsthEyOq &gnI(3)r nOpaqsthEyA(3) ityA#hur manuqShyA#yEnnvai yO&ha#raharAqhRutyA&thai#naqM ~MyAca#tiq sa innvai tamupA$rcCaqtyathaq kO dEqvAnaha#raharyAciShyaqtItiq 
tasmAqnnOpaqsthEyO &thOq KalvA#hurAqSiShEq vai kaM ~Myaja#mAnO yajataq ityEqShA Kaluq vA - [ ] 41

TS 1.5.9.7
Ahi#tAgnErAqSIr yadaqgnimu#paqtiShTha#tEq tasmA#dupaqsthEya#H praqjApa#tiH paqSUna#sRujataq tE sRuqShTA a#hOrAqtrE prA&*vi#Saqn tA~jCandO#Biq-ranva##vindaqd-yacCandO#Bi-rupaqtiShTha#tEq svamEqva tadanvi#cCatiq na tatra# 
jAqmya#stItyA#huqryO-&ha#raharupaq tiShTha#taq itiq yO vA aqgniM praqtya~g~gu#paq tiShTha#tEq pratyE#namOShatiq yaH parAq~g viShva#~g praqjayA# paqSuBi# ( ) rEtiq kavA#tirya~g~giqvOpa# tiShThEtaq naina#M praqtyOSha#tiq na viShva#~g praqjayA# paqSuBi#rEti || 42
(siqktasya#-saqha-Ba#vatiq-yO-yat-Kaluq vai-paqSuBiq-strayO#daSa ca) (A9)

TS 1.5.10.1
mamaq nAma# prathaqmaM jA#tavEdaH piqtA mAqtA ca# dadhatuqryadagrE$ | 
tattvaM bi#BRuhiq punaqrA madaitOqstavAqhaM nAma# biBarANyagnE || 
mamaq nAmaq tava# ca jAtavEdOq vAsa#sI iva viqvasA#nauq yE carA#vaH | 
Ayu#ShEq tvaM jIqvasE# vaqyaM ~Mya#thAyaqthaM ~Mvi pari# dadhAvahaiq punaqstE || 
namOq&gnayE &pra#tividdhAyaq namO&nA#dhRuShTAyaq nama#H saqmrAjE$ | 
aShA#DhO - [ ] 43

TS 1.5.10.2
aqgnirbRuqhadva#yA viSvaqjith saha#ntyaqH SrEShThO# gandhaqr^vaH | 
tvatpi#tArO agnE dEqvA-stvAmA#hutayaq-stvadvi#vAcanAH | saM mAmAyu#ShAq saM gau#paqtyEnaq suhi#tE mA dhAH || 
aqyamaqgniH SrEShTha#tamOq &yaM Baga#vattamOq &ya(gm) sa#hasraqsAta#maH | 
aqsmA a#stu suqvIrya$M || 
manOq jyOti#r juShatAqmAjyaMq ~MvicCi#nnaM ~Myaqj~ja(gm) samiqmaM da#dhAtu | 
yA iqShTA uqShasO# niqmruca#Scaq tAH saM da#dhAmi haqviShA# GRuqtEna# || 
paya#svatIqrOSha#dhayaqH - [ ] 44

TS 1.5.10.3
paya#svadvIqrudhAqM paya#H | 
aqpAM paya#sOq yatpayaqstEnaq mAmi#ndraq sa(gm) sRu#ja || 
agnE$ vratapatE vraqtaM ca#riShyAmiq tacCa#kEyaqM tanmE# rAddhyatAM || 
aqgni(gm) hOtA#ramiqha ta(gm) hu#vE dEqvAn. yaqj~jiyA#niqha yAn. havA#mahE || 
A ya#ntu dEqvAH su#manaqsyamA#nA viqyantu# dEqvA haqviShO# mE aqsya || 
kastvA# yunaktiq sa tvA# yunaktuq yAni# GaqrmE kaqpAlA$nyupaciqnvanti# - [ ] 45

TS 1.5.10.4
vEqdhasa#H | 
pUqShNastAnyapi# vraqta i#ndravAqyU vi mu#~jcatAM ||
aBi#nnO GaqrmO jIqradA#nuqryataq Attaqstada#gaqn puna#H | 
iqddhmO vEdi#H pariqdhaya#Scaq sar^vE# yaqj~jasyA&&yuqranuq saM ca#ranti || 
traya#stri(gm)Saqt tanta#vOqq yE vi#tatniqrE ya 
iqmaM ~Myaqj~ja(gg) svaqdhayAq dada#ntEq tEShA$M CiqnnaM pratyEqtad-da#dhAmiq svAhA# GaqrmO dEqvA(gm) apyE#tu || 46
(aShA#Dhaq-OSha#dhaya-upaciqnvantiq-pa~jca#catvAri(gm)Sacca) (A10)

TS 1.5.11.1
vaiqSvAqnaqrO na# UqtyA&& pra yA#tu parAqvata#H | 
aqgniruqkthEnaq vAha#sA || 
RuqtAvA#naM ~MvaiSvAnaqramRuqtasyaq jyOti#Shaqspati$M | 
aja#sraM GaqrmamI#mahE || 
vaiqSvAqnaqrasya# daq(gm)qsanA$ByO bRuqhadari#NAqdEka#H 
svapaqsya#yA kaqviH | 
uqBA piqtarA# maqhaya#nnajAyatAqgnir dyAvA#pRuthiqvI 
BUri#rEtasA || 
pRuqShTO diqvi pRuqShTO aqgniH pRu#thiqvyAM pRuqShTO viSvAq OSha#dhIqrA vi#vESa | 
vaiqSvAqnaqraH saha#sA pRuqShTO aqgniH sanOq divAq sa - [ ] 47

TS 1.5.11.2
riqShaH pA#tuq nakta$M || 
jAqtO yada#gnEq Buva#nAq vyaKya#H paqSuM na gOqpA iryaqH pari#jmA | 
vaiSvA#naraq brahma#NE vinda gAqtuM ~MyUqyaM pA#ta svaqstiBiqH sadA# naH || 
tvama#gnE SOqciShAq SOSu#cAnaq A rOda#sI apRuNAq jAya#mAnaH | 
tvaM dEqvA(gm) aqBiSa#stEramu~jcOq vaiSvA#nara jAtavEdO mahiqtvA || 
aqsmAka#magnE maqGava#thsu dhAraqyAnA#mi kShaqtramaqjara(gm)# suqvIrya$M | 
vaqyaM ja#yEma Saqtina(gm)# sahaqsriNaqM ~MvaiSvA#naraq - [ ] 48

TS 1.5.11.3
vAja#magnEq tavOqtiBi#H || 
vaiqSvAqnaqrasya# sumaqtau syA#maq rAjAq hikaqM Buva#nAnA-maBiqSrIH | 
iqtO jAqtO viSva#miqdaM ~Mvi ca#ShTE vaiSvAnaqrO ya#tatEq sUryE#Na || 
ava# tEq hEDO# varuNaq namO#Biqrava# yaqj~jEBi#rImahE haqvirBi#H | 
kShaya#nnaqsmaBya#masura pracEtOq rAjaqnnEnA(gm)#si SiSrathaH kRuqtAni# || 
udu#ttaqmaM ~Mva#ruNaq pASa#maqsmadavA#&dhaqmaM ~Mvima#ddhyaqma(gg) Sra#thAya | 
athA# vaqyamA#ditya - [ ] 49

TS 1.5.11.4
vraqtE tavA&nA#gasOq adi#tayE syAma || 
daqdhiqkrAv.NNO# akAriShaM jiqShNOraSva#sya vAqjina#H || 
suqraqBinOq muKA# karaqt praNaq AyU(gm)#Shi tAriShat || 
A da#dhiqkrAH Sava#sAq pa~jca# kRuqShTIH sUrya# ivaq jyOti#ShAq&pasta#tAna | 
saqhaqsraqsAH Sa#taqsA vAqjyar^vA# pRuqNaktuq maddhvAq samiqmA vacA(gm)#si | 
aqgnir mUqrddhA>1, Buva#H>2 | 
maru#tOq yaddha#vO diqvaH su#mnAqyantOq havA#mahE | 
A tU naq - [ ] 50

TS 1.5.11.5
upa# gantana || 
yA vaqH Sarma# SaSamAqnAyaq santi# triqdhAtU#ni dAqSuShE# yacCaqtAdhi# | 
aqsmaByaqM tAni# marutOq vi ya#nta raqyiM nO# dhatta vRuShaNaH suqvIra$M || 
adi#tir na uruShyaqtvadi#tiqH Sarma# yacCatu | 
adi#tiH pAqtva(gm)ha#saH || 
maqhImUqShu mAqtara(gm)# suvraqtAnA#mRuqtasyaq patnIqmava#sE huvEma | 
tuqviqkShaqtrA-maqjara#ntI-murUqcI(gm) suqSarmA#Naqmadi#ti(gm) 
suqpraNI#tiM || 
suqtrAmA#NaM pRuthiqvIM dyAma#nEqhasa(gm)# suqSarmA#Naq ( ) madi#ti(gm) suqpraNI#tiM | 
daivIqM nAva(gg)# svariqtrA-manA#gasaq-masra#vantIqmA ru#hEmA svaqstayE$ || 
iqmA(gm) su nAvaqmA&ru#ha(gm) SaqtAri#trA(gm) SaqtasPyA$M | 
acCi#drAM pArayiqShNuM || 51

(divAq sa-sa#haqsriNaqM ~MvaiSvA#narA-dityaq- tU nO #- &nEqhasa(gm)# suqSarmA#Naq-mEkAqnnavi(gm)#SaqtiSca# ) (A11)

Prasna KOr^vai with starting Padams Of 1 tO 11 Anuvaakams :-
(dEqvAqsuqrAH-parAq-BUmiqr-BUmi#-rupapraqyantaqH-saM pa#SyAq-myaya#j~jaqH- saM pa#SyA - myagnihOqtraM - mamaq nAma#-vaiSvAnaqra-EkA#daSa | )

KOr^vai with starting Padams Of 1, 11, 21 SEriEs Of Panchaatis :-
(dEqvAqsuqrAH-kruqddhaH-saM pa#SyAmiq-saM pa#SyAmiq-naktaq-mupa#gantaq-naika#pa~jcAqSat | )

First and Last Padam Of Fifth Prasnam :-
(dEqvAqsuqrAH-pA#rayiqShNuM |)

|| hari#H OM ||
|| kRuShNa yajur^vEdIya taittirIya saMhitAyAM prathamakANDE pa~jcamaH praSnaH samAptaH ||

1.5.1	AnnExurE fOr 1.5
1.5.11.4 aqgnir mUqrddhA>1
aqgnirmUqrddhA diqvaH kaqkut pati#H pRuthiqvyA aqyaM |
aqpA(gm) rEtA(gm)#si jinvati | (TS 4-4-4-1)

1.5.11.4 Buva#H>2
BuvO# yaqj~jasyaq raja#saSca nEqtA yatrA# niqyudBiqH 
saca#sE SiqvABi#H |
diqvi mUqrddhAna#M dadhiShE suvaqrShA jiqhvAma#gnE cakRuShE 
havyaqvAha$M | (TS 4-4-4-4)

====================================

OM namaH paramAtmanE, SrI mahAgaNapatayE namaH, 
SrI guruByO namaH | haqriqH OM ||

1.6	prathamakANDE ShaShThaH praSnaH - (yAjamAnakANDaM)

TS 1.6.1.1 
saM tvA# si~jcAmiq yaju#ShA praqjAmAyuqrddhana#M ca | 
bRuhaqspati#prasUtOq yaja#mAna iqha mA ri#Shat || 
Ajya#masi saqtyama#si saqtyasyAddhya#kShamasi haqvira#si 
vaiSvAnaqraM ~Mvai$SvadEqva-mutpU#taSuShma(gm) saqtyaujAqH sahO#&siq saha#mAnamasiq sahaqsvArA#tIqH 
saha#svArAtIyaqtaH saha#svaq pRuta#nAqH saha#sva pRutanyaqtaH | saqhasra#vIryamasiq tanmA# jiqnvAjyaqsyAjya#masi saqtyasya# saqtyama#si saqtyAyu# - [ ] 1

TS 1.6.1.2
rasi saqtyaSu#Shmamasi saqtyEna# tvAq&Bi GA#rayAmiq tasya# tE BakShIya pa~jcAqnAM tvAq vAtA#nAM ~MyaqntrAya# dhaqrtrAya# gRuhNAmi pa~jcAqnAM tva#rtUqnAM ~MyaqntrAya# dhaqrtrAya# gRuhNAmi pa~jcAqnAM tvA# diqSAM ~MyaqntrAya# dhaqrtrAya# gRuhNAmi pa~jcAqnAM tvA# pa~jcajaqnAnA$M ~MyaqntrAya# dhaqrtrAya# gRuhNAmi caqrOstvAq pa~jca#bilasya yaqntrAya# dhaqrtrAya# gRuhNAmiq brahma#NastvAq tEja#sE yaqntrAya# 
dhaqrtrAya# gRuhNAmi kShaqtrasyaq tvauja#sE yaqntrAya# - [ ] 2

TS 1.6.1.3
dhaqrtrAya# gRuhNAmi viqSE tvA# yaqntrAya# dhaqrtrAya# gRuhNAmi suqvIryA#ya tvA gRuhNAmi suprajAqstvAya# tvA gRuhNAmi rAqyaspOShA#ya tvA gRuhNAmi brahmavarcaqsAya# tvA gRuhNAmiq BUraqsmAka(gm)# 
haqvirdEqvAnA#-mAqSiShOq yaja#mAnasya dEqvAnA$M tvA dEqvatA$ByO gRuhNAmiq kAmA#ya tvA gRuhNAmi || 3
(saqtyAyuq-rOja#sE yaqntrAyaq-traya#stri(gm)Sacca) (A1)

TS 1.6.2.1
dhruqvO#&si dhruqvO#&ha(gm) sa#jAqtEShu# BUyAsaqM dhIraqScEttA# vasuqviduqgrO$&syuqgrO#&ha(gm) sa#jAqtEShu# BUyAsa-muqgraScEttA# vasuqvida#Biq-BUra#syaBiqBUraqha(gm) sa#jAqtEShu# BUyAsamaBiqBUScEttA# vasuqvid yuqqnajmi# tvAq brahma#NAq daivyE#na haqvyAyAqsmai vODhaqvE jA#tavEdaH || 
indhA#nAstvA supraqjasa#H suqvIrAq jyOgjI#vEma baliqhRutO# vaqyaM tE$ || 
yanmE# agnE aqsya yaqj~jasyaq riShyAq - [ ] 4

TS 1.6.2.2
d yadvAq skandAq-dAjya#syOqta vi#ShNO | 
tEna# hanmi saqpatna#M durmarAqyumaina#M dadhAmiq nir.Ru#tyA uqpasthE$ | 
BUr BuvaqH suvaqrucCu#ShmO agnEq yaja#mAnAyaidhiq niSu#ShmO aBiqdAsa#tE | 
agnEq dEvE$ddhaq manvi#ddhaq mandra#jiqhvA-ma#rtyasya tE hOtarmUqrddhannA ji#Garmi rAqyaspOShA#ya 
suprajAqstvAya# suqvIryA#yaq manO#&si prAjApaqtyaM mana#sA mA BUqtEnA *vi#Saq vAga#syaiqndrI 
sa#patnaqkShaya#NI - [ ] 5

TS 1.6.2.3
vAqcA mE$ndriqyENA *vi#Sa vasaqntamRu#tUqnAM prI#NAmiq sa mA$ prIqtaH prI#NAtu grIqShmamRu#tUqnAM prI#NAmiq sa 
mA$ prIqtaH prI#NAtu vaqrq.ShA Ru#tUqnAM prI#NAmiq tA mA$ prIqtAH prI#Nantu Saqrada#mRutUqnAM prI#NAmiq sA mA$ 
prIqtA prI#NAtu hEmantaSiSiqrAvRu#tUqnAM prI#NAmiq tau mA$ prIqtau prI#NItA-maqgnIShOma#yO-raqhaM 
dE#vayaqjyayAq cakShu#ShmAn BUyAsamaqgnEraqhaM dE#vayaqjyayA$&nnAqdO BU#yAsaqM - [ ] 6

TS 1.6.2.4
dabdhi#raqsyada#bdhO BUyAsamaqmuM da#BEya-maqgnIShOma#yO-raqhaM dE#vayaqjyayA# vRutraqhA BU#yAsamindrAgniqyOraqhaM dE#vayaqjyayE$ndriyAqvya#nnAqdO BU#yAsaqmindra#syAq&haM dE#vayaqjyayE$ndriyAqvI BU#yAsaM mahEqndrasyAq&haM dE#vayaqjyayA# jEqmAna#M mahiqmAna#M gamEyamaqgnEH svi#ShTaqkRutOq&haM dE#vayaqjyayA&&yu#ShmAn. yaqj~jEna# pratiqShThAM ga#mEyaM || 7 
(riShyA$th-sapatnaqkShaya#Nya-nnAqdO BU#yAsaq(gm)q-ShaTtri(gm)#Sacca) (A2)

TS 1.6.3.1
aqgnirmAq duri#ShTAt pAtu saviqtA&GaSa(gm)#sAqdyO mE&nti# dUqrE#&rAtIqyatiq tamEqtEna# jEShaq(gm)q 
surU#pavar.ShavarNaq EhIqmAn BaqdrAn duryA(gm)# aqByEhiq mAmanu#vratAq nyu# SIqrq.ShANi# mRuDhvaqmiDaq Ehyadi#taq Ehiq sara#svaqtyEhiq ranti#rasiq rama#tirasi sUqnarya#siq juShTEq juShTi#M tE&SIqyOpa#hUta upahaqvaM - [ ] 8

TS 1.6.3.2
tE#&SIyaq sA mE# saqtyA&&SIraqsya yaqj~jasya# BUyAqdarE#DatAq mana#sAq tacCa#kEyaM ~Myaqj~jO diva(gm)# rOhatu yaqj~jO diva#M gacCatuq yO dE#vaqyAnaqH panthAqstEna# yaqj~jO dEqvA(gm) apyE$tvaqsmAsvindra# 
indriqyaM da#dhAtvaqsmAnrAya# uqta yaqj~jAH sa#cantAmaqsmAsu# santvAqSiShaqH sA na#H priqyA suqpratU$rtirmaqGOnIq 
juShTi#rasi juqShasva# nOq juShTA# nO - [ ] 9

TS 1.6.3.3
&siq juShTi#M tE gamEyaqM manOq jyOti#r juShatAqmAjyaqM ~MvicCi#nnaM ~Myaqj~ja(gm) samiqmaM da#dhAtu | 
bRuhaqspati#-stanutAmiqmannOq viSvE# dEqvA iqha mA#dayantAM || 
braddhnaq pinva#svaq dada#tO mEq mA kShA#yi kur^vaqtO mEq mOpa# dasat praqjApa#tEr BAqgO$&syUrja#svAqn paya#svAn prANApAqnau mE# pAhi samAnavyAqnau mE# pAhyudAnavyAqnau mE# pAqhyakShi#tOq&syakShi#tyai 
tvAq ( ) mA mE$ kShEShThA aqmutrAqmuShmi#n ~MlOqkE || 10
(uqpaqhaqvaM-juShTA#na-stvAq ShaT ca#) (A3)

TS 1.6.4.1
baqrq.hiShOq&haM dE#vayaqjyayA$ praqjAvA$n BUyAsaqM narAqSa(gm)sa#syAqhaM dE#vayaqjyayA# paSuqmAn BU#yAsamaqgnEH svi#ShTaqkRutOq&haM dE#vayaqjyayA&&yu#ShmAn. yaqj~jEna# pratiqShThAM ga#mEyamaqgnEraqha-mujji#tiq-manUjjE#Shaq(gm)q sOma#syAqha - mujji#tiq-manUjjE#ShamaqgnEraqha-mujji#tiq-manUjjE#Sha-maqgnIShOma#yOraqha-mujji#tiq-manUjjE#Sha-mindrAgniqyOraqha-mujji#tiq-manUjjE#Shaq-mindra#syAqha- [ ] 11

TS 1.6.4.2
mujji#tiqmanUjjE#ShaM mahEqndrasyAqhamujji#tiq- manUjjE#ShamaqgnEH svi#ShTaqkRutOq&ha mujji#tiq-manUjjE#ShaqM 
~MvAja#sya mA prasaqvEnO$d grAqBENOda#graBIt | 
athA# saqpatnAq(gm)q indrO# mE nigrAqBENAdha#rA(gm) akaH ||
uqdgrAqBaM ca# nigrAqBaM caq brahma# dEqvA a#vIvRudhann | 
athA# saqpatnA#nindrAqgnI mE# viShUqcInAqn vya#syatAM || 
EmA a#gmannAqSiShOq dOha#kAmAq indra#vantO - [ ] 12

TS 1.6.4.3
vanAmahE dhukShIqmahi# praqjAmiSha$M || 
rOhi#tEna tvAq&gnir dEqvatA$M gamayatuq hari#ByAqM tvEndrO# dEqvatA$M gamayaqtvEta#SEna tvAq sUryO# dEqvatA$M gamayatuq vi tE# mu~jcAmi raSaqnA vi raqSmIn vi yOktrAq yAni# pariqcarta#nAni dhaqttAdaqsmAsuq dravi#NaqM ~Myacca# 
BaqdraM pra NO$ brUtAd-BAgaqdhAn dEqvatA#su || 
viShNO$H SaqM~MyOraqhaM dE#vayaqjyayA# yaqj~jEna# pratiqShThAM ga#mEyaq(gm)q sOma#syAqhaM 
dE#vayaqjyayA# - [ ] 13

TS 1.6.4.4
suqrEtAq rEtO# dhiShIyaq tvaShTu#raqhaM dE#vayaqjyayA# paSUqnA(gm) rUqpaM pu#ShEyaM dEqvAnAqM patnI#raqgnir 
gRuqhapa#tir yaqj~jasya# mithuqnaM tayO#raqhaM dE#vayaqjyayA# mithuqnEnaq praBU#yAsaM ~MvEqdO#&siq vitti#rasi viqdEyaq karmA#&si kaqruNa#masi kriqyAsa(gm)# saqnira#si saniqtA&si# saqnEya#M GRuqtava#ntaM kulAqyina(gm)# 
rAqyaspOSha(gm)# sahaqsriNa#M ~MvEqdO da#dAtu vAqjina$M || 14
(indra#syAqha-mindra#vantaqH-sOma#syAqhaM dE#vayaqjyayAq-catu#ScatvAri(gm)Sacca) (A4)

TS 1.6.5.1
A pyA#yatAM dhruqvA GRuqtEna# yaqj~jaM~Mya#j~jaqM prati# dEvaqyadBya#H | 
sUqryAyAq UdhO&di#tyA uqpastha# uqrudhA#rA pRuthiqvI yaqj~jE aqsminn || 
praqjApa#tEr viqBAnnAma# lOqkastasmi(gg)#stvA dadhAmi saqha yaja#mAnEnaq sada#siq sanmE# BUyAqH sar^va#masiq sar^va#M mE BUyAH pUqrNama#si pUqrNaM mE# BUyAq akShi#tamasiq mA mE$ kShEShThAqH prAcyA$M diqSi dEqvA RuqtvijO# mArjayantAqM dakShi#NAyAM- [ ] 15

TS 1.6.5.2
diqSi mAsA$H piqtarO# mArjayantAM praqtIcyA$M diqSi gRuqhAH paqSavO# mArjayantAqmudI$cyAM diqSyApaq 
OSha#dhayOq vanaqspata#yO mArjayantAmUqrddhvAyA$M diqSi yaqj~jaH sa#M~MvathsaqrO yaqj~japa#tir mArjayantAqM ~MviShNOqH kramO$&syaBimAtiqhA gA#yaqtrENaq Canda#sA pRuthiqvImanuq vi kra#mEq nirBa#ktaqH sa yaM dviqShmO viShNOqH kramO$&syaBiSastiqhA traiShTu#BEnaq Canda#sAq&ntari#kShaqmanuq vi kra#mEq nirBa#ktaqH sa yaM dviqShmO viShNOqH kramO$&syarAtIyaqtO haqntA jAga#tEnaq Canda#sAq divaqmanuq vi kra#mEq nirBa#ktaqH sa yaM dviqShmO viShNOqH kramO#&si SatrUyaqtO haqntA&&nu#ShTuBEnaq Canda#sAq diSO&nuq vi kra#mEq nirBa#ktaqH sa yaM dviqShmaH || 16
(dakShi#NAyA - maqntari#kShaqmanuq vi kra#mEq nirBa#ktaqH sa yaM dviqShmO viShNOq- rEkAqnnatriq(gm)qSacca#) (A5)

TS 1.6.6.1
aga#nmaq suvaqH suva#raganma saqndRuSa#stEq mA Ci#thsiq yattEq tapaqstasmai# tEq mA&& vRu#kShi suqBUra#siq SrEShThO# raSmIqnAmA#yuqrddhA aqsyAyu#rmE dhEhi varcOqdhA a#siq varcOq mayi# dhEhIqdamaqhamaqmuM BrAtRu#vyamAqByO diqgByO$&syai diqvO$&smAdaqntari#kShAdaqsyai pRu#thiqvyA aqsmAdaqnnAdyAqnnirBa#jAmiq nirBa#ktaqH sa yaM dviqShmaH || 17

TS 1.6.6.2
saM jyOti#ShA&BUvamaiqndrI-mAqvRuta#-maqnvAva#rtEq samaqhaM praqjayAq saM mayA$ praqjA samaqha(gm) rAqyaspOShE#Naq saM mayA# rAqyaspOShaqH sami#ddhO agnE mE dIdihi samEqddhA tE# agnE dIdyAsaqM ~Mvasu#mAn. yaqj~jO vasI#yAn BUyAsaqmagnaq AyU(gm)#Shi pavasaq A suqvOrjaqmiSha#M ca naH | 
AqrE bA#dhasva duqcCunA$M || 
agnEq pava#svaq svapA# aqsmE varca#H suqvIrya$M | 18

TS 1.6.6.3
dadhaqtpOSha(gm)# raqyiM mayi# | 
agnE# gRuhapatE sugRuhapaqtiraqhaM tvayA# gRuqhapa#tinA BUyAsa(gm) sugRuhapaqtirmayAq tvaM gRuqhapa#tinA BUyAH 
Saqta(gm) himAqstAmAqSiShaqmA SA#sEq tanta#vEq jyOti#ShmatIqM tAmAqSiShaqmA SA#sEq&muShmaiq jyOti#ShmatIqM kastvA# yunaktiq sa tvAq vimu#~jcaqtvagnE$ vratapatE vraqtama#cAriShaqM tada#SakaqM tanmE#&rAdhi yaqj~jO ba#BUvaq sa A - [ ] 19

TS 1.6.6.4
ba#BUvaq sa praja#j~jEq sa vA#vRudhE | 
sa dEqvAnAqmadhi#patir baBUvaq sO aqsmA(gm) adhi#patIn karOtu vaqya(gg) syA#maq pata#yO rayIqNAM || 
gOmA(gm)# aqgnE&vi#mA(gm) aqSvI yaqj~jO nRuqvathsa#KAq sadaqmida#pramRuqShyaH | 
iDA#vA(gm) EqShO a#sura praqjAvA$n dIqrGO raqyiH pRu#thubuqddhnaH saqBAvAn# || 20
(dviqShmaH-suqvIryaq(gm)q-sa A-pa~jca#tri(gm)Sacca) (A6) 

TS 1.6.7.1
yathAq vai sa#mRutasOqmA EqvaM ~MvA EqtE sa#mRutayaqj~jA yadda#r.SapUrNamAqsau kasyaq vA&ha# dEqvA yaqj~jamAqgacCa#ntiq kasya# vAq na ba#hUqnAM ~Myaja#mAnAnAqM ~MyO vai dEqvatAqH pUr^va#H parigRuqhNAtiq sa E#nAqH SvO BUqtE ya#jata Eqtadvai dEqvAnA#-mAqyata#naqM ~MyadA#havaqnIyO$&ntaqrA&gnI 
pa#SUqnAM gAr.ha#patyO manuqShyA#NA-manvAhAryaqpaca#naH pitRuqNAmaqgniM gRu#hNAtiq sva EqvAyata#nE 
dEqvatAqH pari# - [ ] 21

TS 1.6.7.2
gRuhNAtiq tAH SvO BUqtE ya#jatE vraqtEnaq vai mEddhyOq -&gnir vraqtapa#tir brAhmaqNO vra#taqBRud-vraqta-mu#paiqShyan brU#yAqdagnE$ vratapatE vraqtaM ca#riShyAqmItyaqgnir vai dEqvAnA$M ~Mvraqtapa#tiqstasmA# Eqva pra#tiqprOcya# vraqtamA la#BatE baqrq.hiShA# pUqrNamA#sE vraqtamupai#ti 
vaqthsaira#mAvAqsyA#yAmEqtaddhyE#tayO#-rAqyata#namupaqstIryaqH pUr^va#ScAqgnirapa#raqScEtyA#hur manuqShyA# - [ ] 22

TS 1.6.7.3
innvA upa#stIrNa-miqcCantiq kimu# dEqvA yEShAqM navA#vasAnaq-mupA$smiq~jCvO yaqkShyamA#NE dEqvatA# vasantiq ya EqvaM ~MviqdvAnaqgni-mu#pastRuqNAtiq yaja#mAnEna grAqmyASca# paqSavO#&vaqruddhyA# AraqNyAScEtyA#huqr 
yad grAqmyAnu#paqvasa#tiq tEna# grAqmyAnava# rundhEq yadA#raqNyasyAqS~jAtiq tEnA#raqNyAn. 
yadanA$SvAnupaqvasE$t pitRudEvaqtya#H syAdAraqNyasyA$-S~jAtIndriqyaM - [ ] 23

TS 1.6.7.4
~MvA A#raqNyami#ndriqyamEqvA&&tman dha#ttEq yadanA$SvAnupaqvasEqt kShOdhu#kaH syAqdyada#S~jIqyAdruq-drO$&sya paqSUnaqBi ma#nyEtAq&pO$&S~jAtiq tannEvA#SiqtaM nEvA&na#SitaqM na kShOdhu#kOq Bava#tiq nAsya# ruqdraH paqSUnaqBi ma#nyatEq vajrOq vai yaqj~jaH kShut Kaluq vai ma#nuqShya#syaq BrAtRu#vyOq yadanA$&SvAnupaqvasa#tiq vajrE#Naiqva sAqkShAt ( ) kShudhaqM BrAtRu#vya(gm) hanti || 24
(pari#-manuqShyA#-indriqya(gm)-sAqkShAt-trINi# ca) (A7)

TS 1.6.8.1
yO vai SraqddhAmanA#raBya yaqj~jEnaq yaja#tEq nAsyEqShTAyaq Sradda#dhatEq&paH pra Na#yati SraqddhA vA Apa#H SraqddhAmEqvA&&raBya# yaqj~jEna# yajata uqBayE$&sya dEvamanuqShyA iqShTAyaq Sradda#dhatEq tadA#huqratiq vA EqtA vartra#M nEdaqntyatiq vAcaqM manOq vAvaitA nAti# nEdaqntItiq mana#sAq pra Na#yatIqyaM ~Mvai manOq - [ ] 25

TS 1.6.8.2
&nayaiqvainAqH pra Na#yaqtya-ska#nnahavir Bavatiq ya EqvaM ~MvEda# yaj~jAyuqdhAniq saM Ba#rati yaqj~jO vai 
ya#j~jAyuqdhAni# yaqj~jamEqva tathsaM Ba#ratiq yadEka#mEka(gm) saqMBarE$t-pitRudEvaqtyA#ni syuqryath saqha sar^vA#Ni mAnuqShANiq dvEdvEq saMBa#rati yAjyAnuvAqkya#yOrEqva rUqpaM ka#rOqtyathO# mithuqnamEqvayO vai daSa# 
yaj~jAyuqdhAniq vEda# muKaqtO$&sya yaqj~jaH ka#lpatEq sPyaH- [ ] 26

TS 1.6.8.3
ca# kaqpAlA#ni cAgnihOtraqhava#NI caq SUrpa#M ca kRuShNAjiqnaM caq SamyA# cOqlUKa#laM caq musa#laM ca 
dRuqShaccOpa#lA caiqtAniq vai daSa# yaj~jAyuqdhAniq ya EqvaM ~MvEda# muKaqtO$&sya yaqj~jaH ka#lpatEq yO vai 
dEqvEBya#H pratiqprOcya# yaqj~jEnaq yaja#tE juqShantE$&sya dEqvA haqvya(gm) haqvir ni#ruqpyamA#NamaqBi ma#ntrayEtAq&gni(gm) hOtA#ramiqha ta(gm) hu#vaq iti# - [ ] 27

TS 1.6.8.4
dEqvEBya# Eqva pra#tiqprOcya# yaqj~jEna# yajatE juqShantE$&sya dEqvA haqvyamEqSha vai yaqj~jasyaq grahO# gRuhIqtvaiva yaqj~jEna# yajatEq tadu#diqtvA vAca#M ~MyacCati yaqj~jasyaq dhRutyAq athOq mana#sAq vai praqjApa#tir yaqj~jama#tanutaq mana#saiqva tad-yaqj~jaM ta#nutEq rakSha#sAq-mana#nvavacArAyaq yO vai yaqj~jaM ~MyOgaq Aga#tE yuqnakti# yuq~gktE yu#~jjAqnEShuq kastvA# yunaktiq sa tvA# yunaqktvi-( ) -tyA#ha praqjApa#tiqr vai kaH praqjApa#tinaiqvaina#M ~Myunakti yuq~gktE yu#~jjAqnEShu# || 28
(vaimaqnaH-sPya-iti#-yunaqktvE-kA#daSa ca) (A8)

TS 1.6.9.1
praqjApa#tir yaqj~jAna#sRujatA-gnihOqtraM cA$gniShTOqmaM ca# paurNamAqsIM cOqkthya#M cAmAvAqsyA$M cAtirAqtraM 
caq tAnuda#mimItaq yAva#dagnihOqtra-mAsIqt tAvA#nagniShTOqmO yAva#tI paurNamAqsI 
tAvA#nuqkthyO# yAva#tyamAvAqsyA# tAvA#natirAqtrO ya EqvaM ~MviqdvAna#gnihOqtraM juqhOtiq yAva#dagniShTOqmEnO#
pAqpnOtiq tAvaqdupA$&&pnOtiq ya EqvaM ~MviqdvAn pau$rNamAqsIM ~Myaja#tEq yAva#duqkthyE#nOpAqpnOtiq - [ ] 29

TS 1.6.9.2
tAvaqdupA$&&pnOtiq ya EqvaM ~MviqdvAna#mAvAqsyA$M ~Myaja#tEq yAva#datirAqtrENO#pAqpnOtiq tAvaqdupA$&&pnOti 
paramEqShThinOq vA EqSha yaqj~jO&gra# AsIqt tEnaq sa pa#raqmAM kAShThA#magacCaqt tEna# praqjApa#tiM niqravA#sAyayaqt tEna# praqjApa#tiH paraqmAM kAShThA#magacCaqt tEnEndra#M niqravA#sAyayaqt tEnEndra#H paraqmAM kAShThA#magacCaqt tEnAq&gnIShOmau# niqravA#sAyayaqt tEnAqgnIShOmau# paqramAM kAShThA#magacCatAqM ~Mya - [ ] 30

TS 1.6.9.3
EqvaM ~MviqdvAn da#r.SapUrNamAqsau yaja#tE paraqmAmEqva kAShThA$M gacCatiq yO vai prajA#tEna yaqj~jEnaq yaja#tEq pra praqjayA# paqSuBi#r mithuqnair jA#yatEq dvAda#Saq mAsA$H saM~MvathsaqrO dvAda#Sa dvaqndvAni# dar.SapUrNamAqsayOqstAni# saqMpAdyAqnItyA#hur vaqthsaM cO#pAvasRuqjatyuqKAM cAdhi# Srayaqtyava# caq hanti# dRuqShadau# ca saqmAhaqntyadhi# caq vapa#tE kaqpAlA#niq cOpa# dadhAti purOqDASa#M - [ ] 31

TS 1.6.9.4
cA &dhiqSrayaqtyAjya#M ca staMbayaqjuScaq hara#tyaqBi ca# gRuhNAtiq vEdi#M ca pari gRuqhNAtiq patnI$M caq 
saMna#hyatiq prOkSha#NIScA &&sAqdayaqtyAjya#M caiqtAniq vai dvAda#Sa dvaqndvAni# dar.SapUrNamAqsayOqstAniq 
ya Eqva(gm) saqMpAdyaq yaja#tEq prajA#tEnaiqva yaqj~jEna# yajatEq pra praqjayA# paqSuBi#r mithuqnair jA#yatE || 32
(uqkthyE#nOpAqpnOtya#-gacCatAqM ~MyaH - pu#rOqDASa#M-catvAriq(gm)qSacca#) (A9)

TS 1.6.10.1
dhruqvO#&si dhruqvO#&ha(gm) sa#jAqtEShu# BUyAsaqmityA#ha dhruqvAnEqvainA$n kuruta uqgrO$&syuqgrO#&ha(gm) 
sa#jAqtEShu# BUyAsaq-mityAqhApra#tivAdina EqvainA$n kurutE-&BiqBUra#syaBiqBUraqha(gm) sa#jAqtEShu# BUyAsaqmityA#haq ya Eqvaina#M pratyuqtpipI#tEq tamupA$syatE yuqnajmi# tvAq brahma#NAq daivyEqnEtyA#haiqSha vA
aqgnEryOgaqstEnaiq - [ ] 33

TS 1.6.10.2
vaina#M ~Myunakti yaqj~jasyaq vai samRu#ddhEna dEqvAH su#vaqrgaM ~MlOqkamA#yan. yaqj~jasyaq vyRu#ddhEqnAsu#rAqn parA# &BAvayaqn. yanmE# agnE aqsya yaqj~jasyaq riShyAqdityA#ha yaqj~jasyaiqva tathsamRu#ddhEnaq yaja#mAnaH suvaqrgaM ~MlOqkamE#ti yaqj~jasyaq vyRu#ddhEnaq BrAtRu#vyAqn parA# BAvayatyagnihOqtra-mEqtABiqr vyAhRu#tIBiqrupa# sAdayEdyaj~jamuqKaM ~MvA a#gnihOqtraM brahmaiqtA vyAhRu#tayO yaj~jamuqKa Eqva brahma# - [ ] 34

TS 1.6.10.3
kurutE saM~MvathsaqrE paqryAga#ta EqtABi#rEqvOpa# sAdayEqd-brahma#NaiqvOBaqyata#H saM~MvathsaqraM pari# gRuhNAti dar.SapUrNamAqsau cA#turmAqsyAnyAqlaBa#mAna EqtABiqr vyAhRu#tIBir haqvI(gg)ShyAsA#dayEd yaj~jamuqKaM ~Mvai da#r.SapUrNamAqsau cA#turmAqsyAniq brahmaiqtA vyAhRu#tayO yaj~jamuqKa Eqva brahma# kurutE saM~MvathsaqrE paqryAga#ta EqtABi#rEqvAsA#dayEqd brahma#NaiqvOBaqyata#H saM~MvathsaqraM 
pari#gRuhNAtiq yadvai yaqj~jasyaq sAmnA$ kriqyatE# rAqShTraM - [ ] 35

TS 1.6.10.4
~Myaqj~jasyAq-*SIrga#cCatiq yadRuqcA viSa#M ~Myaqj~jasyAq- *SIrga#cCaqtyatha# brAhmaqNO#&nAqSIrkE#Na yaqj~jEna# yajatE sAmidhEqnI-ra#nuvaqkShyannEqtA vyAhRu#tIH puqrastA$ddaddhyAqd brahmaiqva pra#tiqpada#M kurutEq tathA$ brAhmaqNaH sASI$rkENa yaqj~jEna# yajatEq yaM kAqmayE#taq yaja#mAnaqM BrAtRu#vyamasya yaqj~jasyAq*SIrga#cCEqditiq tasyaiqtA vyAhRu#tIH purOnuvAqkyA#yAM daddhyAd BrAtRuvyadEvaqtyA# vai pu#rOnuvAqkyA$ BrAtRu#vyamEqvAsya# yaqj~jasyAq-[ ] 36

TS 1.6.10.5
&&SIrga#cCatiq yAn kAqmayE#taq yaja#mAnAnth saqmAva#tyEnAn yaqj~jasyAq &&SIrga#cCEqditiq tEShA#mEqtA 
vyAhRu#tIH purOnuvAqkyA#yA arddhaqrca EkA$M daddhyAd-yAqjyA#yai puqrastAqdEkA$M ~MyAqjyA#yA arddhaqrca EkAqM tathai#nAnth saqmAva#tI yaqj~jasyAq &&SIrga#cCatiq yathAq vai paqrjanyaqH suvRu#ShTaqM ~Mvar.Sha#tyEqvaM ~Myaqj~jO yaja#mAnAya var.Shatiq sthala#yOdaqkaM pa#rigRuqhNantyAqSiShA# yaqj~jaM ~Myaja#mAnaqH 
pari# gRuhNAtiq manO#&si prAjApaqtyaM - [ ] 37

TS 1.6.10.6
mana#sA mA BUqtEnA&&viqSEtyA#haq manOq vai prA#jApaqtyaM prA#jApaqtyO yaqj~jO mana# Eqva yaqj~jamAqtman dha#ttEq vAga#syaiqndrI sa#patnaqkShaya#NI vAqcA mE$ndriqyENA-&&viqSEtyA#haiqndrI vai vAgvAca#-mEqvaindrI- 
mAqtman dha#ttE || 38
(tEnaiq-va brahma#- rAqShTramEq-vAsya# yaqj~jasya#-prAjApaqtya(gm)-ShaTtri(gm)#Sacca) (A10)

TS 1.6.11.1
yO vai sa#ptadaqSaM praqjApa#tiM ~Myaqj~jamaqnvAya#ttaqM ~MvEdaq prati# yaqj~jEna# tiShThatiq na yaqj~jAd Bra(gm)#Sataq A SrA#vaqyEtiq catu#rakSharaqmastuq SrauShaqDitiq catu#rakSharaqM ~MyajEtiq dvya#kSharaqM ~MyE yajA#mahaq itiq pa~jcA$kSharaM dvyakShaqrO va#ShaTkAqra EqSha vai sa#ptadaqSaH praqjApa#tir 
yaqj~jamaqnvAya#ttOq ya EqvaM ~MvEdaq prati# yaqj~jEna# tiShThatiq na yaqj~jAd- Bra(gm)#SatEq yO vai yaqj~jasyaq 
prAya#NaM pratiqShThA -[ ] 39

TS 1.6.11.2
muqdaya#naqM ~MvEdaq prati#ShThitEqnAri#ShTEna yaqj~jEna# saq(gg)qsthAM ga#cCaqtyASrA#vaqyAstuq SrauShaqDyajaq 
yE yajA#mahE vaShaTkAqra Eqtadvai yaqj~jasyaq prAya#NamEqShA pra#tiqShThaitaduqdaya#naqM ~Mya EqvaM ~MvEdaq 
prati#ShThitEqnA&ri#ShTEna yaqj~jEna# saq(gg)qsthAM ga#cCatiq yO vai sUqnRutA#yaiq dOhaqM ~MvEda# duqha EqvainA$M 
~Myaqj~jO vai sUqnRutA && SrA#vaqyEtyaivainA#-mahvaqdastuq - [ ] 40

TS 1.6.11.3
SrauShaqDityuqpAvA$srAqgyajEtyuda#naiShIqdyE yajA#mahaq ityupA#&sadad vaShaTkAqrENa# dOgddhyEqSha vai 
sUqnRutA#yaiq dOhOq ya EqvaM ~MvEda# duqha EqvainA$M dEqvA vai saqtramA#sataq tEShAqM diSO#&dasyaqnta 
EqtAmAqrdrAM paq~gktima#paSyaqnnA SrA#vaqyEti# purOvAqta-ma#janayaqnnastuq SrauShaqDityaqBra(gm) sama#plAvayaqnq. yajEti# viqdyuta# - [ ] 41

TS 1.6.11.4
majanayaqnq. yE yajA#mahaq itiq prAva#r.ShayannaqBya#stanayan vaShaTkAqrENaq tatOq vai tEByOq diSaqH prApyA#yantaq ya EqvaM ~MvEdaq prAsmaiq diSa#H pyAyantE praqjApa#tiM tvOqvEda# praqjApa#ti stvaM~MvEdaq yaM praqjApa#tiqr vEdaq sa puNyO# BavatyEqSha vai Ca#ndaqsya#H praqjApa#tiqrA SrA#vaqyA&stuq SrauShaqDyajaq yE yajA#mahE vaShaTkAqrO ya EqvaM ~MvEdaq puNyO# Bavati vasaqnta - [ ] 42

TS 1.6.11.5
mRu#tUqnAM prI#NAqmItyA#haqrtavOq vai pra#yAqjA RuqtUnEqva prI#NAtiq tE$&smai prIqtA ya#thApUqr^vaM ka#lpantEq 
kalpa#ntE&smA RuqtavOq ya EqvaM ~MvEdAqgnIShOma#yOraqhaM dE#vayaqjyayAq cakShu#ShmAn BUyAsaqmityA#hAqgnIShOmA$ByAqM vai yaqj~jaScakShu#ShmAqn tAByA#mEqva cakShu#rAqtman dha#ttEq &gnEraqhaM dE#vayaqjyayA$&nnAqdO BU#yAsaqmityA#hAqgnir^vai dEqvAnA#mannAqdastE naiq vA - [ ] 43

TS 1.6.11.6
&nnAdya#-mAqtman dha#ttEq dabdhi#raqsyada#bdhO BUyAsamaqmuM da#BEyaqmityA#haiqtayAq vai dabddhyA# dEqvA 
asu#rAnadaBnuvaqntayaiqva BrAtRu#vyaM daBnOtyaqgnIShOma#yOraqhaM dE#vayaqjyayA# vRutraqhA 
BU#yAsaqmityA#hAq&gnIShOmA$ByAqM ~MvA indrO# vRuqtrama#haqntAByA#mEqva BrAtRu#vya(gg) stRuNuta 
indrAgniqyOraqhaM dE#vayaqjyayE$ndriyAqvya#nnAqdO BU#yAsaqmityA#hEndriyAqvyE#vAnnAqdO Ba#vaqtIndra#syAq - [ ] 44

TS 1.6.11.7
&haM dE#vayaqjyayE$ndriyAqvI BU#yAsaqmityA#hEndriyAqvyE#va Ba#vati mahEqndrasyAq&haM dE#vayaqjyayA# jEqmAna#M 
mahiqmAna#M gamEyaqmityA#ha jEqmAna#mEqva ma#hiqmAna#M gacCatyaqgnEH svi#ShTaqkRutOq&haM dE#vayaqjyayA&&yu#ShmAn. yaqj~jEna# pratiqShThAM ga#mEyaqmityAqhAyu#rEqvAtman dha#ttEq prati# yaqj~jEna# -tiShThati || 45
( praqtiqShThA-ma#hvaqdastu#-viqdyuta#M-~MvasaqntaM-tEnaiqvE-ndra#syAq-&ShTAtri(gm)#Sacca) (A11) 

TS 1.6.12.1
indra#M ~MvO viqSvataqspariq havA#mahEq janE$ByaH | 
aqsmAka#mastuq kEva#laH || 
indraqM narO# nEqmadhi#tA havantEq yatpAryA# yuqnaja#tEq dhiyaqstAH | 
SUrOq nRuShA#tAq Sava#saScakAqna A gOma#ti vraqjE Ba#jAq tvannaH# || 
iqndriqyANi# SatakratOq yA tEq janE#Shu paq~jcasu# || 
indraq tAni# taq A vRu#NE || 
anu# tE dAyi maqha i#ndriqyAya# saqtrA tEq viSvaqmanu# vRutraqhatyE$ | 

anu# - [ ] 46
TS 1.6.12.2
kShaqtramanuq sahO# yajaqtrEndra# dEqvEBiqranu# tE nRuqShahyE$ || 
Ayasmi$nth saqptavA#saqvA stiShTha#nti svAqruhO# yathA | 
RuShi#r.ha dIrGaqSrutta#maq indra#sya GaqrmO ati#thiH || 
AqmAsu# paqkvamaira#yaq A sUrya(gm)# rOhayO diqvi | 
GaqrmaM na sAma#M tapatA suvRuqktiBiqr juShTaqM gir^va#NasEq gira#H || 
indraqmid gAqthinO# bRuqhadindra#-maqrkEBi#-raqrkiNa#H | 
indraqM ~MvANI#ranUShata || 
gAya#nti tvA gAyaqtriNO- [ ] 47

TS 1.6.12.3
&rca#ntyaqrka-maqrkiNa#H | 
braqhmANa#stvA Satakrataqvud-vaq(gm)qSa-mi#va yEmirE || 
aq(gm)qhOqmucEq pra Ba#rEmA manIqShAmO#ShiShThaqdAv.nnE# sumaqtiM gRu#NAqnAH | 
iqdami#ndraq prati# haqvyaM gRu#BAya saqtyAH sa#ntuq yaja#mAnasyaq kAmA$H || 
viqvEShaq yanmA# dhiqShaNA# jaqjAnaq stavai# puqrA pAryAqdindraq-mahna#H | 
a(gm)ha#sOq yatra# pIqparaqdyathA# nO nAqvEvaq yAnta# muqBayE# havantE || 
pra saqmrAja#M prathaqma-ma#ddhvaqrANA# - [ ] 48

TS 1.6.12.4
ma(gm)hOqmuca#M ~MvRuShaqBaM ~Myaqj~jiyA#nAM | 
aqpAM napA#tamaSvinAq haya#nta-maqsminna#ra indriqyaM dha#ttaqmOja#H || 
vi na# indraq mRudhO# jahi nIqcA ya#cCa pRutanyaqtaH | 
aqdhaqspaqdaM tamI$M kRudhiq yO aqsmA(gm) a#BiqdAsa#ti ||
indra# kShaqtramaqBi vAqmamOjO &jA#yathA vRuShaBa car.ShaNIqnAM | 
apA#nudOq jana#-mamitraqyanta#-muqruM dEqvEByO# akRuNO-ru lOqkaM || 
mRuqgO na BIqmaH ku#caqrO gi#riqShThAH pa#rAqvata - [ ] 49

TS 1.6.12.5
A ja#gAmAq para#syAH | 
sRuqka(gm) saq(gm)qSAya# paqvimi#ndra tiqgmaM ~Mvi SatrU$n tADhiq vimRudhO# nudasva || 
vi SatrUqnq. vi mRudhO# nudaq vivRuqtrasyaq hanU# ruja | 
vi maqnyumi#ndra BAmiqtO#&mitra#syA&BiqdAsa#taH || 
trAqtAraq-mindra#-maviqtAraq-mindraq(gm)q havE#havE suqhavaq(gm)q SUraqmindra$M | 
huqvE nu SaqkraM pu#ruhUqtamindra(gg)# svaqsti nO# maqGavA# dhAqtvindra#H || 
mA tE# aqsyA(gm) - [ ] 50

TS 1.6.12.6
sa#hasAvaqn pari#ShTAvaqGAya# BUma harivaH parAqdai | 
trAya#sva nO &vRuqkEBiqr varU#thaiq-stava# priqyAsa#H sUqriShu# syAma || 
ana#vastEq rathaqmaSvA#ya takShaqn tvaShTAq vajra#M puruhUta dyuqmanta$M | 
braqhmANaq indra#M maqhaya#ntO aqrkairava#rddhayaqnnaha#yEq hantaqvA u# || 
vRuShNEq yat tEq vRuSha#NO aqrkamarcAqnindraq grAvA#NOq adi#tiH saqjOShA$H | 
aqnaqSvAsOq yE paqvayO#&raqthA indrE#ShitA aqByava#rtta ntaqq dasyUn# || 51
(vRuqtraqhatyE&nu#-gAyaqtriNO$-&ddhaqrANA$M-parAqvatOq-&syA-maqShTAca#tvAri(gm)Sacca) (A12)

Prasna KOr^vai with starting Padams Of 1 tO 12 Anuvaakams :-
(santvA# si~jcAmi-dhruqvO$-&syaqgnirmA#-baqrq.hiShOq&ha-mA pyA#yatAq-maga#nmaq-yathAq vai-yO vai SraqddhAM- praqjApa#tiqr yaj~jAn-dhruqvO#&sItyA#haq-yO vai sa#ptadaqSa-mindra#M ~MvOq-dvAda#Sa | )

KOr^vai with starting Padams Of 1, 11, 21 SEriEs Of Panchaatis :-
santvA#-baqrq.hiShOq&haM-~MyathAq vA-EqvaM ~MviqdvA-~jCrauSha#Tth-sAhasAvaq-nnEka#pa~jcAqSat |

First and Last Padam Of Sixth Prasnam:-
santvA#-si~jcAmiq dasyUn# | 

|| hari#H OM ||
|| kRuShNa yajur^vEdIya taittirIya saMhitAyAM prathamakANDE ShaShThaH praSnaH samAptaH ||
-----------------------------------------------------

OM namaH paramAtmanE, SrI mahAgaNapatayE namaH, 
SrI guruByO namaH | haqriqH OM ||

1.7	prathamakANDE saptamaH praSnaH -(yAjamAna brAhmaNaM)

TS 1.7.1.1 
pAqkaqyaqj~jaM ~MvA anvAhi#tAgnEH paqSavaq upa# tiShThantaq iDAq Kaluq vai pA#kayaqj~jaH saiShA&ntaqrA 
pra#yAjAnUyAqjAn. yaja#mAnasya lOqkE&va#hitAq tAmA$hriqyamA#NAmaqBi ma#ntrayEtaq surU#pavar.ShavarNaq EhIti# paqSavOq vA iDA# paqSUnEqvOpa# hvayatE yaqj~jaM ~Mvai dEqvA adu#hran. yaqj~jO&su#rA(gm) aduhaqt tE&su#rA qj~jadu#gdhAqH parA# &Bavaqnq. yO vai yaqj~jasyaq dOha#M ~MviqdvAn - [ ] 1

TS 1.7.1.2
yajaqtE&pyaqnyaM ~Myaja#mAnaM duhEq sA mE# saqtyA&&SIraqsya yaqj~jasya# BUyAqdityA#haiqSha vai yaqj~jasyaq 
dOhaqstEnaiqvaina#M duhEq prattAq vai gaurdu#hEq prattEDAq yaja#mAnAya duha EqtE vA iDA#yaiq stanAq iDOpa#hUqtEti# vAqyur^vaqthsO yar.hiq hOtEDA#mupaqhvayE#taq tar.hiq yaja#mAnOq hOtA#raqmIkSha#mANO vAqyuM mana#sA dhyAyEn-[ ] 2

TS 1.7.1.3
mAqtrE vaqthsa-muqpAva#sRujatiq sar^vE#Naq vai yaqj~jEna# dEqvAH su#vaqrgaM ~MlOqkamA#yan pAkayaqj~jEnaq 
manu#raSrAmyaqthsEDAq manu#muqpAva#rtataq tAM dE#vAsuqrA vya#hvayanta praqtIcI$M dEqvAH parA#cIqmasu#rAqH sA 
dEqvAnuqpAva#rtata paqSavOq vai tad dEqvAna#vRuNata paqSavO&su#rAnajahuqryaM kAqmayE#tApaqSuH syAqditiq 
parA#cIqM tasyEDAqmupa# hvayEtApaqSurEqva Ba#vatiq yaM-[ ] 3

TS 1.7.1.4
kAqmayE#ta paSuqmAnth syAqditi# praqtIcIqM tasyEDAq-mupa# hvayEta paSuqmAnEqva Ba#vati brahmavAqdinO# vadantiq sa tvA iDAqmupa# hvayEtaq ya iDA#- mupaqhUyAqtmAnaq-miDA#yA-mupaqhvayEqtEtiq sA na#H priqyA suqpratU$rtir maqGOnItyAqhEDA#-mEqvOpaqhUyAq&&tmAnaq -miDA#yAqmupa# hvayatEq vya#stamivaq vA Eqtad-yaqj~jasyaq yadiDA# sAqmi prAqS~janti# - [ ] 4

TS 1.7.1.5
sAqmi mA$rjayanta Eqtat pratiq vA asu#rANAM ~Myaqj~jO vya#cCidyataq brahma#NA dEqvAH sama#dadhuqr bRuhaqspati# -stanutAmiqmaM naq ityA#haq brahmaq vai dEqvAnAqM bRuhaqspatiqr brahma#Naiqva yaqj~ja(gm) saM da#dhAtiq vicCi#nnaM ~Myaqj~ja(gm) samiqmaM da#dhAqtvityA#haq santa#tyaiq viSvE# dEqvA iqha mA#dayantAqmityA#ha saqntatyaiqva yaqj~jaM 
dEqvEByO&nu# diSatiq yAM ~Mvai - [ ] 5

TS 1.7.1.6
yaqj~jE dakShi#NAqM dadA#tiq tAma#sya paqSavO&nuq saM krA#mantiq sa EqSha I#jAqnO#&paqSur BAvu#kOq 
yaja#mAnEnaq Kaluq vai tatkAqrya#-mityA#huqr yathA# dEvaqtrA daqttaM ku#r^vIqtAtman paqSUn raqmayEqtEtiq 
braddhnaq pinvaqsvEtyA#ha yaqj~jO vai braqddhnO yaqj~jamEqva tanma#hayaqtyathO# dEvaqtraiva daqttaM ku#ruta Aqtman 
paqSUn ra#mayatEq dada#tO mEq ( ) mA kShAqyItyAqhAkShi#ti-mEqvOpai#ti kur^vaqtO mEq mOpa# dasaqdityA#ha 
BUqmAna#mEqvOpai#ti || 6 
(viqdvAn-dhyA#yEd-Bavatiq yaM-prAqS~jantiq-yAM ~Mvai-maq-EkAqnnavi(gm)#SaqtiSca# ) (A1)

TS 1.7.2.1
sa(gg)Sra#vA ha sauvarcanaqsaH tumi#~jjaqmaupO#diti-muvAcaq yathsaqtriNAq(gm)q hOtA&BUqH kAmiDAqmupA$hvathAq itiq tAmupA$hvaq iti# hOvAcaq yA prAqNEna# dEqvAn dAqdhAra# vyAqnEna# manuqShyA#napAqnEna# piqtRuniti# 
Ciqnattiq sA na Ci#naqttI(3) iti# CiqnattIti# hOvAcaq SarI#raqM ~MvA a#syaiq tadupA$hvathAq iti# hOvAcaq gaur^vA - [ ] 7

TS 1.7.2.2
a#syaiq SarI#raqM gAM ~MvAva tau tat parya#vadatAqM ~MyA yaqj~jE dIqyatEq sA prAqNEna# dEqvAn dA#dhAraq 
yayA# manuqShyA# jIva#ntiq sA vyAqnEna# manuqShyAn# yAM piqtRuByOq Gnantiq sA&pAqnEna# piqtRUn. ya EqvaM 
~MvEda# paSuqmAn Ba#vaqtyathaq vai tAmupA$hvaq iti# hOvAcaq yA praqjAH praqBava#ntIqH pratyAqBavaqtItyannaqM 
~MvA a#syaiq tadu - [ ] 8

TS 1.7.2.3
pA$hvathAq iti# hOvAqcauSha#dhayOq vA a#syAq annaqmOSha#dhayOq vai praqjAH praqBava#ntIqH pratyA Ba#vantiq 
ya EqvaM ~MvEdA$nnAqdO Ba#vaqtyathaq vai tAmupA$hvaq iti# hOvAcaq yA praqjAH pa#rAqBava#ntI-ranugRuqhNAtiq 
pratyAqBava#ntIr gRuqhNAtIti# pratiqShThAM ~MvA a#syaiq tadupA$hvathAq iti# hOvAcEqyaM ~MvA 
a#syai pratiqShThE - [ ] 9

TS 1.7.2.4
yaM ~Mvai praqjAH pa#rAqBava#ntIqranu# gRuhNAtiq pratyAqBava#ntIr gRuhNAtiq ya EqvaM ~MvEdaq pratyEqva 
ti#ShThaqtyathaq vai tAmupA$hvaq iti# hOvAcaq yasyai# niqkrama#NE GRuqtaM praqjAH saq~jjIva#ntIqH pibaqntIti# 
Ciqnattiq sA na Ci#naqttI (3) itiq na Ci#naqttIti# hOvAcaq pra tu ja#nayaqtItyEqSha vA iDAqmupA$hvathAq 
iti# ( ) hOvAcaq vRuShTiqrq.vA iDAq vRuShTyaiq vai niqkrama#NE GRuqtaM praqjAH saq~jjIva#ntIH pibantiq ya EqvaM ~MvEdaq praiva jA#yatE&nnAqdO Ba#vati || 10
(gaur^vA-a#syaiq tat-pra#tiqShThA-&hva#thAq iti#-vi(gm)SaqtiSca#) (A2)

TS 1.7.3.1
paqrOkShaqM ~MvA aqnyE dEqvA iqjyantE$ praqtyakSha#maqnyE yad-yaja#tEq ya Eqva dEqvAH paqrOkSha#miqjyantEq 
tAnEqva tad-ya#jatiq yada#nvAhAqrya#-mAqhara#tyEqtE vai dEqvAH praqtyakShaqM ~Myad brA$hmaqNAstAnEqva tEna# 
prINAqtyathOq dakShi#NaiqvAsyaiqShA&thO# yaqj~jasyaiqva Ciqdramapi# dadhAtiq yadvai yaqj~jasya# krUqraM ~Myadvili#ShTaqM tada#nvAhAqryE#NAq - [ ] 11

TS 1.7.3.2
&nvAha#ratiq tada#nvAhAqrya#syA-nvAhAryaqtvaM dE#vadUqtA vA EqtE yad-RuqtvijOq yada#nvAhAqrya#-mAqhara#ti 
dEvadUqtAnEqva prI#NAti praqjApa#tir dEqvEByO# yaqj~jAn vyAdi#Saqth sa ri#ricAqnO#&manyataq sa Eqtama#nvAhAqrya#-
maBa#kta-mapaSyaqt tamAqtmanna#dhattaqsa vA EqSha prA#jApaqtyO yada#nvAhAqryO# yasyaiqvaM ~MviqduShO$&nvAhAqrya# AhriqyatE# sAqkShAdEqva praqjApa#ti-mRuddhnOqtyapa#rimitOniqrupyO&pa#rimitaH praqjApa#tiH praqjApa#tEq- [ ] 12

TS 1.7.3.3
rAptyai# dEqvA vai yad-yaqj~jE&ku#r^vataq tadasu#rA akur^vataq tE dEqvA EqtaM prA#jApaqtya-ma#nvAhAqrya#-
mapaSyaqn tamaqnvAha#rantaq tatO# dEqvA aBa#vaqn parA &su#rAq yasyaiqvaM ~MviqduShO$&nvAhAqrya# AhriqyatEq Bava#tyAqtmanAq parA$ &syaq BrAtRu#vyO Bavati yaqj~jEnaq vA iqShTI paqkvEna# pUqrtI yasyaiqvaM ~MviqduShO$&nvAhAqrya# AhriqyatEq sa tvE#vEShTA#pUqrtI praqjApa#tErBAqgO#&sI- [ ] 13

TS 1.7.3.4
tyA#ha praqjApa#timEqva BA#gaqdhEyE#naq sama#rddhayaqtyUrja#svAqn paya#svAqnityAqhOrja#-mEqvAsmiqn payO# 
dadhAti prANApAqnau mE# pAhi samAnavyAqnau mE# pAqhItyA#hAq&&SiSha#mEqvaitAmA SAqstE &kShi#tOq &syakShi#tyai tvAq mA mE$ kShEShThA aqmutrAqmuShmi#n ~MlOqka ityA#haq kShIya#tEq vA aqmuShmi#n ~MlOqkE&nna#-
miqtaHpra#dAnaq(gg)q hya#muShmin ~MlOqkE ( ) praqjA u#paqjIva#ntiq yadEqva-ma#BimRuqSatyakShi#ti-mEqvaina#d gamayatiq nAsyAqmuShmi#n ~MlOqkE&nna#M kShIyatE || 14
(aqnvAqhAqryE#Na-praqjApa#tE-rasiq-hya#muShmi#n ~MlOqkE-pa~jca#daSa ca ) (A3)

TS 1.7.4.1
baqrq.hiShOq&haM dE#vayaqjyayA$ praqjAvA$n BUyAsaqmityA#ha baqrq.hiShAq vai praqjApa#tiH praqjA 
a#sRujataq tEnaiqva praqjAH sRu#jatEq narAqSa(gm)sa#syAqhaM dE#vayaqjyayA# paSuqmAn BU#yAsaqmityA#haq narAqSa(gm)sE#naq vai praqjApa#tiH paqSUna#sRujataq tEnaiqva paqSUnth sRu#jatEq&gnEH svi#ShTaqkRutOq&haM dE#vayaqjyayA&&yu#ShmAn. yaqj~jEna# pratiqShThAM ga#mEyaqmityAqhA&&yu#rEqvAtman dha#ttEq prati# yaqj~jEna# tiShThati dar.SapUrNamAqsayOqr - [ ] 15

TS 1.7.4.2
vai dEqvA ujji#tiq-manUda#jayan dar.SapUrNamAqsAByAq- masu#rAqnapA#-nudantAqgnE-raqhamujji#tiq-manUjjE#Shaq-
mityA#ha dar.SapUrNamAqsayO#rEqva dEqvatA#nAqM ~Myaja#mAnaq ujji#tiqmanUjja#yati dar.SapUrNamAqsAByAqM BrAtRu#vyAqnapa# nudatEq vAja#vatIByAqM ~MvyU#haqtyannaqM ~Mvai vAjO&nna#mEqvAva# rundhEq dvAByAqM prati#ShThityaiq yO vai yaqj~jasyaq dvau dOhau# viqdvAn yaja#ta uBaqyata# - [ ] 16

TS 1.7.4.3
Eqva yaqj~jaM du#hE puqrastA$ccOqpari#ShTAccaiqSha vA aqnyO yaqj~jasyaq dOhaq iDA#yAmaqnyO yar.hiq hOtAq yaja#mAnasyaq nAma# gRuhNIqyAt tar.hi# brUyAqdEmA a#gmannAqSiShOq dOha#kAmAq itiq sa(gg)stu#tA Eqva 
dEqvatA# duqhE&thO# uBaqyata# Eqva yaqj~jaM du#hE puqrastA$ccOqpari#ShTAccaq rOhi#tEna tvAq&gnirdEqvatA$M 
gamayaqtvityA#haiqtE vai dE#vAqSvA - [ ] 17

TS 1.7.4.4
yaja#mAnaH prastaqrO yadEqtaiH pra#staqraM praqhara#ti dEvAqSvairEqva yaja#mAna(gm) suvaqrgaM ~MlOqkaM ga#mayatiq 
vi tE# mu~jcAmi raSaqnA vi raqSmInityA#haiqSha vA aqgnEr^vi#mOqkastE-naiqvainaqM ~Mvimu#~jcati qviShNO$H 
SaqM~MyOraqhaM dE#vayaqjyayA# yaqj~jEna# pratiqShThAM ga#mEyaqmityA#ha yaqj~jO vai viShNu#r yaqj~ja EqvAntaqtaH prati# tiShThatiq sOma#syAqhaM dE#vayaqjyayA# suqrEtAq -[ ] 18

TS 1.7.4.5
rEtO# dhiShIqyEtyA#haq sOmOq vai rE#tOqdhAstEnaiqva rEta# Aqtman dha#ttEq tvaShTu#raqhaM dE#vayaqjyayA# paSUqnA(gm) rUqpaM pu#ShEyaqmityA#haq tvaShTAq vai pa#SUqnAM mi#thuqnAnA(gm)# rUpaqkRuttEnaiqva pa#SUqnA(gm) rUqpamAqtman dha#ttE dEqvAnAqM patnI#raqgnir gRuqhapa#tir yaqj~jasya# mithuqnaM tayO#raqhaM 
dE#vayaqjyayA# mithuqnEnaq praBU#yAsaq-mityA#haiqtasmAqd vai mi#thuqnAt praqjApa#tir mithuqnEnaq - [ ] 19

TS 1.7.4.6
prAjA#yataq tasmA#dEqva yaja#mAnO mithuqnEnaq prajA#yatE vEqdO#&siq vitti#rasi viqdEyEtyA#ha vEqdEnaq vai 
dEqvA asu#rANAM ~MviqttaM ~MvEdya#mavindantaq tad-vEqdasya# vEdaqtvaM ~Myadyaqd BrAtRu#vyasyABiqddhyAyEqt tasyaq nAma# gRuhNIyAqt tadEqvAsyaq sar^va#M ~MvRu~gktE GRuqtava#ntaM kulAqyina(gm)# rAqyaspOSha(gm)# sahaqsriNa#M ~MvEqdO da#dAtu vAqjinaqmityA#haq prasaqhasra#M paqSUnA$pnOqtyA ( ) sya# 
praqjAyA$M ~MvAqjI jA#yatEq ya EqvaM ~MvEda# || 20
 (daqr.qSaqpUqrNaqmAsayO#-ruBaqyatO#-dEvAqSvAH-suqrEtA$H-praqjApa#tir mithuqnEnA$-pnOtyaq-ShTau ca#) (A4) 

TS 1.7.5.1
dhruqvAM ~Mvai ricya#mAnAM ~Myaqj~jO&nu# ricyatE yaqj~jaM ~Myaja#mAnOq yaja#mAnaM praqjA dhruqvAmAqpyAya#mAnAM ~Myaqj~jO&nvA pyA#yatE yaqj~jaM ~Myaja#mAnOq yaja#mAnaM praqjA A pyA#yatAM dhruqvA GRuqtEnEtyA#ha dhruqvAmEqvA && pyA#yayatiq tAmAqpyAya#mAnAM ~Myaqj~jO&nvA pyA#yatE yaqj~jaM ~Myaja#mAnOq yaja#mAnaM praqjAH praqjApa#tEr viqBAnnAma# lOqkastasmi(gg)#stvA dadhAmi saqha yaja#mAnEqnEtyA# - [ ] 21

TS 1.7.5.2
hAqyaM ~Mvai praqjApa#tEr viqBAnnAma# lOqkastasmi#-nnEqvaina#M dadhAti saqha yaja#mAnEnaq ricya#ta ivaq vA 
Eqtad-yad-yaja#tEq yad-ya#jamAnaBAqgaM prAqS~jAtyAqtmAna#mEqva prI#NAtyEqtAvAqnq. vai yaqj~jO yAvAn#. yajamAnaBAqgO yaqj~jO yaja#mAnOq yad-ya#jamAnaBAqgaM prAqS~jAti# yaqj~ja Eqva yaqj~jaM 
prati# ShThApayatyEqtadvai sUqyava#saq(gm)q sOda#kaqM ~Myadbaqrq.hiScA&&pa#Scaiqtad - [ ] 22

TS 1.7.5.3
yaja#mAnasyAq&&yata#naqM ~MyadvEdiqryat pU$rNapAqtra-ma#ntar^vEqdi niqnaya#tiq sva EqvA&&ya#tanE sUqyava#saq(gm)q sOda#kaM kurutEq sada#siq sanmE# BUyAq ityAqhA&&pOq vai yaqj~ja ApOq&mRuta#M ~Myaqj~jamEqvAmRuta#-mAqtman dha#ttEq sar^vA#Niq vai BUqtAni# vraqta-mu#paqyantaq -manUpa# yantiq prAcyA$M diqSi dEqvA RuqtvijO# mArjayantAq-mityA#haiqSha vai da#r.SapUrNamAqsayO#-ravaBRuqthO -[ ] 23

TS 1.7.5.4
yAnyEqvaina#M BUqtAni# vraqtamu#paqyanta#-manUpaqyantiq tairEqva saqhAva#BRuqthamavai#tiq viShNu#muKAq vai dEqvA 
SCandO#BiriqmAn ~MlOqkA-na#napajaqyyamaqBya#jayaqnq. yad-vi#ShNukraqmAn krama#tEq viShNu#rEqva BUqtvA yaja#mAnaqSCandO#BiriqmAn ~MlOqkA-na#napajaqyyamaqBi ja#yatiq viShNOqH kramO$&syaBimAtiqhEtyA#ha gAyaqtrI vai pRu#thiqvI traiShTu#Bamaqntari#kShaqM jAga#tIq dyaurAnu#ShTuBIqr diSaq SCandO#BirEqvEmAn ~MlOqkAn. ya#thApUqr^vamaqBi ja#yati || 24
(yaja#mAnEqnEti#-caiq tada#-vaBRuqthO-diSa#H-saqpta ca#) (A5)

TS 1.7.6.1
aga#nmaq suvaqH suva#ragaqnmEtyA#ha suvaqrgamEqva lOqkamE#ti saqndRuSa#stEq mA Ci#thsiq yattEq tapaqstasmai# tEq mA && vRuqkShItyA#ha yathAyaqju-rEqvaitath suqBUra#siq SrEShThO# raSmIqnAmA#yuqrddhA aqsyAyu#rmE 
dhEqhItyA#hAq&&SiSha#mEqvaitAmA SA$stEq pra vA EqShO$&smAn ~MlOqkAccya#vatEq yO - [ ] 25

TS 1.7.6.2
vi#ShNukraqmAn krama#tE suvaqrgAyaq hi lOqkAya# viShNukraqmAH kraqmyantE$ brahmavAqdinO# vadantiq sa tvai 
vi#ShNukraqmAn kra#mEtaq ya iqmAn ~MlOqkAn BrAtRu#vyasya saqM~Mvidyaq puna#riqmaM ~MlOqkaM pra#tyavaqrOhEqdityEqSha vA aqsya lOqkasya# pratyavarOqhO yadAhEqdamaqhamaqmuM 
BrAtRu#vyamAqByO diqgByO$&syai diqva itIqmAnEqva lOqkAn BrAtRu#vyasya saqM~Mvidyaq puna#riqmaM ~MlOqkaM 
praqtyava#rOhatiq saM - [ ] 26

TS 1.7.6.3
jyOti#ShA&BUvaqmityA#hAqsminnEqva lOqkE prati# tiShThatyaiqndrI-mAqvRuta#-maqnvAva#rtaq ityA#hAqsau vA 
A#diqtya indraqstasyaiqvA&&vRutaqmanu# paqryAva#rtatE dakShiqNA paqryAva#rtatEq svamEqva vIqrya#manu# paqryAva#rtatEq tasmAqd dakShiqNO&rddha# AqtmanO# vIqryA#vattaqrO&thO# AdiqtyasyaiqvA&&vRutaqmanu# paqryAva#rtatEq samaqhaM praqjayAq saM mayA$ praqjEtyA#hAq&&SiSha# - [ ] 27

TS 1.7.6.4
mEqvaitAmA SA$stEq sami#ddhO agnE mE dIdihi samEqddhA tE# agnE dIdyAsaqmityA#ha yathAyaqju-rEqvaitadvasu#mAn. yaqj~jO vasI#yAn BUyAsaq-mityA#hAq-&&SiSha#mEqvEtAmA SA$stE baqhu vai gAr.ha#patyaqsyAntE# miqSrami#va 
caryata AgnipAvamAqnIByAqM gAr.ha#patyaqmupa# tiShThatE puqnAtyEqvAgniM pu#nIqta AqtmAnaqM dvAByAqM 
prati#ShThityAq agnE# gRuhapataq ityA#ha - [ ] 28

TS 1.7.6.5
yathAyaqjurEqvaitacCaqta(gm) himAq ityA#ha SaqtaM tvA# hEmaqntAni#ndhiShIqyEtiq vAvaitadA#ha puqtrasyaq 
nAma# gRuhNAtyannAqdamEqvaina#M karOtiq tAmAqSiShaqmA SA#sEq tanta#vEq jyOti#ShmatIqmiti# brUyAqd-yasya# 
puqtrO&jA#taqH syAt tE#jaqsvyE#vAsya# brahmavarcaqsI puqtrO jA#yatEq tAmAqSiShaqmA SA#sEq&muShmaiq 
jyOti#ShmatIqmiti# brUyAqd-yasya# puqtrO - [ ] 29

TS 1.7.6.6
jAqtaH syAttEja# EqvAsmi#n brahmavarcaqsaM da#dhAtiq yO vai yaqj~jaM praqyujyaq na vi#muq~jcatya#pratiShThAqnO vai 
sa Ba#vatiq kastvA# yunaktiq sa tvAq vi mu#~jcaqtvityA#ha praqjApa#tiqr vai kaH praqjApa#tinaiqvaina#M ~Myuqnakti# 
praqjApa#tinAq vi mu#~jcatiq prati#ShThityA ISvaqraM ~Mvai vraqtamavi#sRuShTaM praqdahO&gnE$ vratapatE 
vraqtama#cAriShaqmityA#ha vraqtamEqva-[ ] 30

TS 1.7.6.7
vi sRu#jatEq SAntyAq apra#dAhAyaq parAq~gaq. vAva yaqj~ja E#tiq na ni va#rtatEq punaqryO vai yaqj~jasya# 
punarAlaqMBaM ~MviqdvAn. yaja#tEq tamaqBi ni va#rtatE yaqj~jO ba#BUvaq sa A ba#BUqvEtyA#haiqSha vai yaqj~jasya# 
punarAlaqMBa-stEnaiqvainaqM punaqrA la#BaqtE&na#varuddhAq vA Eqtasya# viqrAD ya Ahi#tAgniqH sanna#saqBaH paqSavaqH Kaluq vai ( ) brA$hmaqNasya# saqBEShTvA prA~guqtkramya# brUyAqd gOmA(gm)# aqgnE&vi#mA(gm) aqSvI yaqj~ja ityava# saqBA(gm) ruqndhE pra saqhasra#M paqSUnA$pnOqtyA&sya# praqjAyA$M ~MvAqjI jA#yatE || 31
(yaH-sa-mAqsiSha#M-gRuhapataq-ityA#hAq-muShmaiq jyOti#ShmatIqmiti# brUyAqd yasya#puqtrO-vraqtamEqva-Kaluq vai- 
catu#r^vi(gm)SatiSca) (A6)

TS 1.7.7.1
dEva# savitaqH pra su#va yaqj~jaM pra su#va yaqj~japa#tiqM BagA#ya diqvyO ga#ndhaqr^vaH | 
kEqtaqpUH kEta#M naH punAtu vAqcaspatiqr vAca#maqdya sva#dAti naH || 
indra#syaq vajrO#&siq vArtra#GnaqstvayAq&yaM ~MvRuqtraM ~Mva#ddhyAt || 
vAja#syaq nu pra#saqvE mAqtara#M maqhImadi#tiqM nAmaq vaca#sA karAmahE | 
yasyA#miqdaM ~MviSvaqM Buva#na-mAviqvESaq tasyA$M nO dEqvaH sa#viqtA dharma# sAviShat || 
aqPsva#-[ ] 32

TS 1.7.7.2
ntaraqmRuta#maqPsu BE#ShaqjamaqpAmuqta praSa#stiqShvaSvA# Bavatha vAjinaH || 
vAqyur vA$ tvAq manu#r vA tvA gandhaqr^vAH saqptavi(gm)#SatiH | 
tE agrEq aSva#mAyu~jjaqntE a#smi~jjaqvamA&da#dhuH || 
apA$M napAdASuhEmaqnq. ya UqrmiH kaqkudmAqn pratU$rtir vAjaqsAta#maqstEnAqyaM ~MvAja(gm)# sEt || 
viShNOqH kramO#&siq viShNO$H krAqntama#siq viShNOqr vikrA$ntamasyaq~gkau nyaq~gkA ( ) vaqBitOq rathaqM ~Myau dhvAqntaM ~MvA#tAqgramanu# saq~jcara#ntau dUqrEhE#ti-rindriqyAvA$n pataqtrI tE nOq&gnayaqH papra#yaH pArayantu || 33
(aqPsu-nyaq~gkau-pa~jca#daSa ca) (A7)

TS 1.7.8.1
dEqvasyAqha(gm) sa#viqtuH pra#saqvE bRuhaqspati#nA vAjaqjitAq vAja#M jEShaM dEqvasyAqha(gm) sa#viqtuH pra#saqvE 
bRuhaqspati#nA vAjaqjitAq var.Shi#ShThaqM nAka(gm)# ruhEyaqmindrA#yaq vAca#M ~MvadaqtEndraqM vAja#M jApayaqtEndrOq vAja#majayit || 
aSvA#jani vAjiniq vAjE#Shu vAjinIvaqtyaSvA$nth saqmathsu# vAjaya || 
ar^vA#&siq sapti#rasi vAqjya#siq vAji#nOq vAja#M dhAvata maqrutA$M prasaqvE ja#yataq vi yOja#nA mimIddhvaqmaddhva#naH 
skaBnItaq-[ ] 34

TS 1.7.8.2
kAShThA$M gacCataq vAjE#vAjE&vata vAjinO nOq dhanE#Shu viprA amRutA Rutaj~jAH || 
aqsya maddhva#H pibata mAqdaya#ddhvaM tRuqptA yA#ta paqthiBi#r dEvaqyAnai$H || 
tE nOq ar^va#ntO havanaqSrutOq havaqM ~MviSvE# SRuNvantu vAqjina#H || 
miqtadra#vaH sahasraqsA mEqdhasA#tA saniqShyava#H | 
maqhO yE ratna(gm)# samiqthEShu# jaBriqrE SannO# Bavantu vAqjinOq havE#Shu ||
dEqvatA#tA miqtadra#vaH svaqrkAH | 
jaqMBayaqntO&hiqM ~MvRukaq(gm)q rakShA(gm)#siq sanE$myaqsmadyu#yavaq - [ ] 35

TS 1.7.8.3
nnamI#vAH || 
EqSha sya vAqjI kShi#paqNiM tu#raNyati grIqvAyA$M baqddhO a#pikaqkSha Aqsani# | 
kratu#M dadhiqkrA anu# saqntavI$tvat paqthAma~gkAq(gg)qsyanvAqpanI#PaNat ||
uqta smA$syaq drava#ta-sturaNyaqtaH paqrNaM na vE-ranu# vAti pragaqrddhina#H | 
SyEqnasyE#vaq dhraja#tO a~gkaqsaM pari# dadhiqkrAv.NNa#H saqhOrjA tari#trataH || 
A mAq vAja#sya prasaqvO ja#gamyAqdA dyAvA#pRuthiqvI viqSvaSa#MBU |
A mA# gantAM piqtarA# - [ ] 36

TS 1.7.8.4
mAqtarAq cA&& mAq sOmO# amRutaqtvAya# gamyAt || 
vAji#nO vAjajitOq vAja(gm)# sariqShyantOq vAja#M jEqShyantOq bRuhaqspatE$r BAqgamava# jiGrataq vAji#nO vAjajitOq vAja(gm)# sasRuqvA(gm)sOq vAja#M jigiqvA(gm)sOq bRuhaqspatE$r BAqgE ni mRu#DhvamiqyaM ~MvaqH sA saqtyA 
saqndhABUqd yAmindrE#Na saqmadha#ddhvaq-majI#jipata vanaspatayaq indraqM ~MvAjaqM ~Mvi mu#cyaddhvaM || 37
(skaqBnIqtaq-yuqyaqvaqn-piqtarAq-dvica#tvAri(gm)Sacca) (A8)

TS 1.7.9.1
kShaqtrasyOla(gg)#masi kShaqtrasyaq yOni#rasiq jAyaq Ehiq suvOq rOhA#vaq rOhA#vaq hi suva#raqhaM nA#vuqBayOqH suvO# rOkShyAmiq vAja#Sca prasaqvaScA#piqjaScaq kratu#Scaq suva#Sca mUqrddhA caq vyaS~ji#yaScA&&ntyAyaqna ScAntya#Sca BauvaqnaScaq Buva#naqScAdhi#patiSca | 
Ayu#r yaqj~jEna# kalpatAM prAqNO yaqj~jEna# kalpatAmapAqnO - [ ] 38

TS 1.7.9.2
yaqj~jEna# kalpatAM ~MvyAqnO yaqj~jEna# kalpatAqM cakShu#r yaqj~jEna# kalpatAq(gg)q SrOtra#M ~Myaqj~jEna# kalpatAqM manO# yaqj~jEna# kalpatAqM ~MvAg yaqj~jEna# kalpatA-mAqtmA yaqj~jEna# kalpatAM ~Myaqj~jO yaqj~jEna# kalpatAq(gm)q suva#r dEqvA(gm) a#ganmAqmRutA# aBUma praqjApa#tEH praqjA a#BUmaq samaqhaM 
praqjayAq saM mayA$ praqjA samaqha(gm) rAqyaspOShE#Naq saM mayA# rAqyaspOShO&nnA#ya tvAq&nnAdyA#ya tvAq vAjA#ya ( ) tvA vAjajiqtyAyai$ tvAq &mRuta#masiq puShTi#rasi praqjana#namasi || 39 
(aqpAqnO-vAjA#yaq-nava# ca) (A9)

TS 1.7.10.1
vAja#syEqmaM pra#saqvaH su#ShuvEq agrEq sOmaq(gm)q rAjA#naqmOSha#dhIShvaqPsu | 
tA aqsmaByaqM madhu#matIr Bavantu vaqya(gm) rAqShTrE jA$griyAma puqrOhi#tAH | 
vAja#syEqdaM pra#saqva A ba#BUvEqmA caq viSvAq Buva#nAni saqr^vata#H | 
sa viqrAjaqM paryE#ti prajAqnan praqjAM puShTi#M ~Mvaqrddhaya#mAnO aqsmE | 
vAja#syEqmAM pra#saqvaH Si#SriyEq diva#miqmA caq viSvAq Buva#nAni saqmrAT | 
adi#thsantaM dApayatu prajAqnan raqyiM - [ ] 40

TS 1.7.10.2
ca# naqH sar^va#vIrAqM ni ya#cCatu || 
agnEq acCA# vadEqha naqH prati# naH suqmanA# Bava | 
pra NO# yacCa BuvaspatE dhanaqdA a#si naqstvaM || 
pra NO# yacCatvaryaqmA pra BagaqH pra bRuhaqspati#H | 
pra dEqvAH prOta sUqnRutAq pra vAg dEqvI da#dAtu naH || 
aqryaqmaNaqM bRuhaqspatiqmindraqM dAnA#ya cOdaya | 
vAcaqM ~MviShNuq(gm)q sara#svatI(gm) saviqtAra#M - [ ] 41

TS 1.7.10.3
ca vAqjina$M || 
sOmaq(gm)q rAjA#naqM ~Mvaru#Namaqgni-maqnvAra#BAmahE | 
AqdiqtyAn viShNuq(gm)q sUrya#M braqhmANa#M caq bRuhaqspati$M || 
dEqvasya# tvA saviqtuH pra#saqvE$&SvinO$r bAqhuByA$M pUqShNO hastA$ByAq(gm)q sara#svatyai vAqcO 
yaqntur yaqntrENAqgnEstvAq sAmrA$jyEnAqBiShi#~jcAqmIndra#syaq bRuhaqspatE$stvAq sAmrA$jyEnAqBiShi#~jcAmi || 42
(raqyi(gm)-sa#viqtAraq(gm)q-ShaTtri(gm)#Sacca) (A10)

TS 1.7.11.1
aqgnirEkA$kSharENaq vAcaqmuda#jayadaqSvinauq dvya#kSharENa prANApAqnAvuda#jayatAqM ~MviShNuqstyra#kSharENaq trIn ~MlOqkAnuda#jayaqth sOmaqScatu#rakSharENaq catu#ShpadaH paqSUnuda#jayat pUqShA pa~jcA$kSharENa paq~gktimuda#jayad dhAqtA ShaDa#kSharENaq ShaD-RuqtUnuda#jayan maqruta#H saqptAkSha#rENa saqptapa#dAq(gm)q Sakva#rIqmuda#jayaqn bRuhaqspati#-raqShTAkSha#rENa gAyaqtrImuda#jayan miqtrO navA$kSharENa 
triqvRutaq(gg)q stOmaqmuda#jayaqd-[ ] 43

TS 1.7.11.2
varu#NOq daSA$kSharENa viqrAjaq-muda#jayaqdindraq EkA#daSAkSharENa triqShTuBaq-muda#jayaqd viSvE# dEqvA 
dvAda#SAkSharENaq jaga#tIqmuda#jayaqn vasa#vaqstrayO# daSAkSharENa trayOdaqSa(gg) stOmaqmuda#jayan 
ruqdrAScatu#rdaSAkSharENa caturdaqSa(gg) stOmaqmuda#jayannAdiqtyAH pa~jca#daSAkSharENa pa~jcadaqSa(gg) stOmaqmuda#jayaqnnadi#tiqH ShODa#SAkSharENa ShODaqSa(gg) stOmaqmuda#jayat praqjApa#tiH saqptada#SAkSharENa saptadaqSa(gg) stOmaqmuda#jayat || 44
(triqvRutaq(gg)q stOmaqmuda#jayaqth-ShaTca#tvAri(gm)Sacca) (A11)

TS 1.7.12.1
uqpaqyAqmagRu#hItO&si nRuqShada#M tvA druqShada#M BuvanaqsadaqmindrA#yaq juShTa#M gRuhNAmyEqSha tEq 
yOniqrindrA#ya tvOpayAqmagRu#hItO&syaPsuqShada#M tvA GRutaqsada#M ~MvyOmaqsadaqmindrA#yaq juShTa#M gRuhNAmyEqSha tEq yOniqrindrA#ya tvOpayAqmagRu#hItO&si pRuthiviqShada#M tvA&ntarikShaqsada#M nAkaqsadaqmindrA#yaq juShTa#M gRuhNAmyEqSha tEq yOniqrindrA#ya tvA || 
yE grahA$H pa~jcajaqnInAq yEShA$M tiqsraH pa#ramaqjAH | 
daivyaqH kOSaqH - [ ] 45

TS 1.7.12.2
samu#bjitaH | 
tEShAqM ~MviSi#priyANAq-miShaqmUrjaq(gm)q sama#graBI-mEqSha tEq yOniqrindrA#ya tvA || 
aqpA(gm) rasaqmudva#yasaq(gm)q sUrya#raSmi(gm) saqmABRu#taM | 
aqpA(gm) rasa#syaq yO rasaqstaM ~MvO# gRuhNAmyuttaqmamEqSha tEq yOniqrindrA#ya tvA || 
aqyA viqShThA jaqnayaqn kar^va#rANiq sa hi GRuNi#ruqrur varA#ya gAqtuH | 
sa pratyudai$d dhaqruNO maddhvOq agraq(gg)q svAyAqM ~Myat taqnuvA$M ( ) taqnUmaira#yata | 
uqpaqyAqmagRu#hItO&si praqjApa#tayE tvAq juShTa#M gRuhNAmyEqSha tEq yOni#H praqjApa#tayE tvA || 46 
(kOSa#-staqnuvAqM-trayO#daSa ca) (A12)

TS 1.7.13.1
anvahaq mAsAq anvidvanAqnyanvOSha#dhIqranuq par^va#tAsaH | 
anvindraq(gm)q rOda#sI vAvaSAqnE anvApO# ajihataq jAya#mAnaM || 
anu# tE dAyi maqha i#ndriqyAya# saqtrA tEq viSvaqmanu# vRutraqhatyE$ | 
anu# kShaqtramanuq sahO# yajaqtrEndra# dEqvEBiqranu# tE nRuqShahyE$ || 
iqndrAqNImAqsu nAri#Shu suqpatnI#-maqhama#SravaM | 
na hya#syA apaqraM caqna jaqrasAq - [ ] 47

TS 1.7.13.2
mara#tEq pati#H || 
nAhami#ndrANi rAraNaq saKyu#r vRuqShAka#pEr. RuqtE | 
yasyEqdamapya(gm)# haqviH priqyaM dEqvEShuq gacCa#ti ||
yO jAqta Eqva pra#thaqmO mana#svAn dEqvO dEqvAn kratu#nA paqryaBU#Shat | 
yasyaq SuShmAqdrOda#sIq aBya#sEtAM nRuqMNasya# maqhnA sa ja#nAsaq indra#H || 
A tE# maqha i#ndrOqtyu#graq sama#nyavOq yath saqmara#ntaq sEnA$H | 
patA#ti diqdyunnarya#sya bAhuqvOr mA tEq - [ ] 48

TS 1.7.13.3
manO# viShvaqdriyaqg vi cA#rIt || 
mA nO# marddhIqrA Ba#rA daqddhi tannaqH pra dAqSuShEq dAta#vEq BUriq yat tE$ | 
navyE# dEqShNE SaqstE aqsmin ta# uqkthE pra bra#vAma vaqyami#ndra stuqvanta#H || 
A tU Ba#raq mAki#rEqtat pari# ShThAd viqdmA hi tvAq vasu#patiqM ~MvasU#nAM | 
indraq yat tEq mAhi#naqM datraq-mastyaqsmaByaqM taddha#ryaSvaq - [ ] 49

TS 1.7.13.4
pra ya#ndhi || 
praqdAqtAra(gm)# havAmahaq indraqmA haqviShA# vaqyaM | 
uqBA hi hastAq vasu#nA pRuqNasvA && pra ya#cCaq dakShi#NAqdOta saqvyAt || 
praqdAqtA vaqjrI vRu#ShaqBastu#rAqShATCuqShmI rAjA# vRutraqhA sO#maqpAvA$ | 
aqsmin. yaqj~jE baqrq.hiShyA niqShadyAthA# Bavaq yaja#mAnAyaq SaM ~MyOH || 
indra#H suqtrAmAq svavAq(gm)q avO#BiH sumRuDIqkO Ba#vatu viqSvavE#dAH | 
bAdha#tAqM dvEShOq aBa#yaM kRuNOtu suqvIrya#syaq - [ ] 50

TS 1.7.13.5
pata#yaH syAma || 
tasya# vaqya(gm) su#maqtau yaqj~jiyaqsyApi# BaqdrE sau#manaqsE syA#ma | 
sa suqtrAmAq svavAq(gm)q indrO# aqsmE AqrAcciqd-dvESha#H sanuqtar yu#yOtu || 
rEqvatI$r naH sadhaqmAdaq indrE# santu tuqvivA#jAH | 
kShuqmantOq yABiqr madE#ma || 
prOShva#smai purOraqthamindrA#ya SUqShama#rcata | 
aqBIkE# cidu lOkaqkRuth saq~ggE saqmathsu# vRutraqhA | 
aqsmAka#M bOdhi cOdiqtA naBa#ntA-manyaqkEShA$M | 
jyAqkA adhiq ( ) dhanva#su || 51
(jaqrasAq-mA tE#-haryaSva-suqvIryaqsyA-ddhyE-ka#M ca ) (A13)


Prasna KOr^vai with starting Padams Of 1 tO 13 Anuvaakams :-
(pAqkaqyaqj~ja(gm)-sa(gg)Sra#vAH-paqrOkSha#M-baqrq.hiShOq&haM -dhruqvA-magaqnmEtyA#haq -dEva# savitar-dEqvasyAqhaM-kShaqtrasyOla(gg)qM-~MvAja#syEqma-maqgnirEkA$kSharENO -payAqmagRu#hItOq&-syanvahaq mAsAq-strayO#daSa |)


KOr^vai with starting Padams Of 1, 11, 21 SEriEs Of Panchaatis :-
(pAqkaqyaqj~jaM-paqrOkSha#M-dhruqvAM-~Mvi sRu#jatE-ca naqH sar^va#vIrAqM - pata#yaH syOq-maika#pa~jcAqSat | )


First and Last Padam Of SEvEnth Prasnam :-
(pAqkaqyaqj~jaM-dhanva#su |)

|| hari# OM ||

|| kRuShNa yajur^vEdIya taittirIya saMhitAyAM prathamakANDE saptamaH praSnaH samAptaH ||
------------------------------------------------
OM namaH paramAtmanE, SrI mahAgaNapatayE namaH,
SrI guruByO namaH | haqriqH OM ||

1.8	prathamakANDE aShamaH praSnaH - ( rAjasUyaH )
TS 1.8.1.1 
anu#matyai purOqDASa#-maqShTAka#pAlaqM nir^va#pati dhEqnur dakShi#NAq yE praqtya~jcaqH SamyA#yA avaqSIya#ntEq taM nair#.Ruqta-mEka#kapAlaM kRuqShNaM ~MvAsa#H kRuqShNatU#ShaqM 
dakShi#NAq vIhiq svAhA&&hu#tiM juShAqNa EqSha tE# nir.RutE BAqgO BUtE# haqviShma#tyasi muq~jcEma-ma(gm)ha#saqH svAhAq namOq ya iqdaM caqkArA#&&diqtyaM caqruM nir^va#patiq varOq dakShi#NA&&gnAvaiShNaqva-mEkA#daSakapAlaM 
~MvAmaqnO vaqhI dakShi#NA &gnIShOqmIyaq - [ ] 1

TS 1.8.1.2
mEkA#daSakapAlaq(gm)q hira#NyaqM dakShi#Naiqndra-mEkA#daSakapAla-mRuShaqBO vaqhI dakShi#NA&&gnEqya-maqShTAka#pAlamaiqndraM daddhyRu#ShaqBO vaqhI dakShi#NaindrAqgnaM dvAda#SakapAlaM ~MvaiSvadEqvaM caqruM pra#thamaqjO vaqthsO dakShi#NA sauqmya(gg) SyA#mAqkaM caqruM ~MvAsOq dakShi#NAq sara#svatyai caqru(gm) 
sara#svatE caqruM mi#thuqnau gAvauq dakShi#NA || 2
(aqgnIqShOqmIyaqM-catu#stri(gm)Sacca) (A1)

TS 1.8.2.1
AqgnEqyamaqShTAka#pAlaqM nir^va#pati sauqmyaM caqru(gm) sA#viqtraM-dvAda#SakapAla(gm) sArasvaqtaM caqruM pauqShNaM caqruM mA#ruqta(gm) saqptaka#pAlaM ~MvaiSvadEqvI-mAqmikShA$M dyAvApRuthiqvya#-mEka#kapAlaM || 3
(AqgnEqya(gm) sauqmyaM mA#ruqta-maqShTAda#Sa) (A2)

TS 1.8.3.1
aiqndrAqgna-mEkA#daSakapAlaM mAruqtI-mAqmikShA$M ~MvAruqNI-mAqmikShA$M kAqyamEka#kapAlaM praGAqsyAn#. havAmahE maqrutO# yaqj~javA#hasaH karaqMBENa# saqjOSha#saH || 
mO ShU Na# indra pRuqthsu dEqvAstu# sma tE SuShminnavaqyA | 
maqhI hya#sya mIqDhuShO# yaqvyA | 
haqviShma#tO maqrutOq vanda#tEq gIH || 
yad grAmEq yadara#NyEq yath saqBAyAqM ~Myadi#ndriqyE | 
yacCUqdrE yadaqrya# Ena#ScakRuqmA vaqyaM | 
yadE ( ) kaqsyAdhiq dharma#Niq tasyA#vaqyaja#namasiq svAhA$ || 
akraqn karma# karmaqkRuta#H saqha vAqcA ma#yOBuqvA | 
dEqvEByaqH karma# kRuqtvA&staqM prEta# sudAnavaH || 4 
(vaqyaM~Myad-vi(gm)#SaqtiSca#) (A3)

TS 1.8.4.1
aqgnayE&nI#kavatE purOqDASa#-maqShTAka#pAlaqM nir^va#pati sAqka(gm) sUryE#NOdyaqtA maqrudBya#H sAntapaqnEByO# maqddhyandi#nE caqruM maqrudByO# gRuhamEqdhiByaqH sar^vA#sAM duqgdhE sAqyaM caqruM pUqrNA da#r^viq parA#pataq supU$rNAq punaqrA pa#ta | 
vaqsnEvaq vi krI#NAvahAq iShaqmUrja(gm)# SatakratO || 
dEqhi mEq dadA#mi tEq ni mE# dhEhiq ni tE# dadhE | 
niqhAraqminni mE# harA niq hAraqM- [ ] 5

TS 1.8.4.2
ni ha#rAmi tE || 
maqrudBya#H krIqDiBya#H purOqDASa(gm)# saqptaka#pAlaqM nir^va#pati sAqka(gm) sUryE#NOdyaqtA&&gnEqya-maqShTAka#pAlaqM nir^va#pati sauqmyaM caqru(gm) sA#viqtraM dvAda#SakapAla(gm) sArasvaqtaM 
caqruM pauqShNaM caqrumai$ndrAqgna-mEkA#daSakapAla-maiqndraM caqruM ~Mvai$SvakarmaqNa-mEka#kapAlaM || 6 
(haqrAq niqhAra#M-triq(gm)qSacca#) (A4)

TS 1.8.5.1
sOmA#ya pitRuqmatE# purOqDASaq(gm)q ShaTka#pAlaqM 
nir^va#pati piqtRuByO# bar.hiqShadByO# dhAqnAH piqtRuByO$&gniShvAqttEByO# &BivAqnyA#yai duqgdhE 
maqnthamEqtat tE# tataq yE caq tvA-manvEqtat tE# pitAmaha prapitAmahaq yE caq tvAmanvatra# pitarO yathABAqgaM 
ma#ndaddhva(gm) susaqndRuSa#M tvA vaqyaM maGa#van mandiShIqmahi# | 
pranUqnaM pUqrNava#ndhuraH stuqtO yA#siq vaSAq(gm)q anu# | 
yOjAq nvi#ndra tEq harI$ || 7

TS 1.8.5.2
akShaqnnamI#madantaq hyava# priqyA a#dhUShata | 
astO#Shataq svaBA#navOq viprAq navi#ShThayA maqtI | 
yOjAq nvi#ndra tEq harI$ || 
akSha#n piqtarO&mI#madanta piqtarO&tI#tRupanta piqtarO&mI#mRujanta piqtara#H || 
parE#ta pitaraH sOmyA gaMBIqraiH paqthiBi#H pUqr^vyaiH | 
athA# piqtRunth su#viqdatrAq(gm)q apI#ta yaqmEnaq yE 
sa#dhaqmAdaqM mada#nti ||
manOq nvA hu#vAmahE nArASaq(gm)qsEnaq stOmE#na pitRuqNAM caq manma#BiH || 
A - [ ] 8

TS 1.8.5.3
na# Etuq manaqH punaqH kratvEq dakShA#ya jIqvasE$ | 
jyOk caq sUrya#M dRuqSE || 
puna#rnaH piqtarOq manOq dadA#tuq daivyOq jana#H | 
jIqvaM ~MvrAta(gm)# sacEmahi ||
yadaqntari#kShaM pRuthiqvImuqta dyAM ~MyanmAqtara#M piqtara#M ~MvA jihi(gm)siqma | 
aqgnir mAq tasmAqdEna#sOq gAr.ha#patyaqH pra mu#~jcatu duriqtA yAni# cakRuqma kaqrOtuq mA-ma#nEqnasa$M || 9
 (harIq-manma#BiqrA-catu#ScatvAri(gm)Sacca) (A5)

TS 1.8.6.1
praqtiqpUqruqShamEka#kapAlAqn nir^va#paqtyEkaq-mati#riktaqM ~MyAva#ntO gRuqhyA$H smastEByaqH kama#karaM paSUqnA(gm) SarmA#siq Sarmaq yaja#mAnasyaq Sarma# mE yaqcCaika# Eqva ruqdrO na dviqtIyA#ya tastha AqKustE# rudra paqSustaM ju#ShasvaiqSha tE# rudra BAqgaH saqha svasrA&Mbi#kayAq taM ju#Shasva BEShaqjaM gavE&SvA#yaq puru#ShAya BEShaqjamathO# aqsmaBya#M BEShaqja(gm) suBE#ShajaqM - [ ] 10

TS 1.8.6.2
~MyathA&sa#ti | 
suqgaM mEqShAya# mEqShyA# avA$Mba ruqdra-ma#dimaqhyava# dEqvaM tyra#MbakaM | 
yathA# naqH SrEya#saqH karaqd yathA# nOq vasya#saqH karaqd yathA# naH paSuqmataqH karaqd yathA# nO vyavasAqyayA$t || 
tyra#MbakaM ~MyajAmahE sugaqndhiM pu#ShTiqvarddha#naM | 
uqr^vAqruqka-mi#vaq bandha#nAn mRuqtyOr mu#kShIyaq mA&mRutA$t || 
EqSha tE# rudra BAqgastaM ju#Shasvaq tEnA#vaqsEna# paqrO mUja#vaqtO&tIqhya ( ) va#tatadhanvAq pinA#kahastaqH 
kRutti#vAsAH || 11 
(suBE#Shaja-mihiq trINi# ca) (A6)

TS 1.8.7.1
aiqndrAqgnaM dvAda#SakapAlaM ~MvaiSvadEqvaM caqrumindrA#yaq SunAqsIrA#ya purOqDASaqM dvAda#SakapAlaM ~MvAyaqvya#M paya#H sauqryamEka#kapAlaM dvAdaSagaqva(gm) sIraqM dakShi#NA- &&gnEqya-maqShTAka#pAlaqM nir^va#pati rauqdraM gA#vIdhuqkaM caqrumaiqndraM dadhi# vAruqNaM ~Mya#vaqmaya#M caqruM ~MvaqhinI# 
dhEqnur dakShi#NAq yE dEqvAH pu#raqssadOq&gninE$trA dakShiNaqsadO# yaqmanE$trAH paScAqthsada#H saviqtRunE$trA uttaraqsadOq varu#NanEtrA upariqShadOq bRuhaqspati#nEtrA rakShOqhaNaqstE na#H pAntuq tE 
nO#&vantuq tEByOq - [ ] 12

TS 1.8.7.2
namaqstEByaqH svAhAq samU#Dhaq(gm)q rakShaqH sanda##gdhaq(gm)q rakSha# iqdamaqha(gm) rakShOq&Bi saM da#hAmyaqgnayE# rakShOqGnE svAhA# yaqmAya# saviqtrE varu#NAyaq bRuhaqspata#yEq 
duva#svatE rakShOqGnE svAhA$ praShTivAqhI rathOq dakShi#NA dEqvasya# tvA saviqtuH pra#saqvE$&SvinO$r 
bAqhuByA$M pUqShNO hastA$ByAq(gm)q rakSha#sO vaqdhaM ju#hOmi haqta(gm) rakShO&va#dhiShmaq rakShOq yad vastEq
tad dakShi#NA || 13 
(tEByaqH-pa~jca#catvAri(gm)Sacca) (A7)

TS 1.8.8.1
dhAqtrE pu#rOqDASaqM dvAda#SakapAlaqM nir^va#paqtyanu#matyai caqru(gm) rAqkAyai# caqru(gm) si#nIvAqlyai caqruM kuqhvai# caqruM mi#thuqnau gAvauq dakShi#NA &&gnAvaiShNaqva-mEkA#daSakapAlaqM nir^va#patyaindrAvaiShNaqva-
mEkA#daSakapAlaM ~MvaiShNaqvaM tri#kapAqlaM ~MvA#maqnO vaqhI dakShi#NA-&gnIShOqmIyaq-mEkA#daSakapAlaqM 
nir^va#patIndrAsOqmIyaq- mEkA#daSakapAla(gm) sauqmyaM caqruM baqBrur dakShi#NA sOmApauqShNaM caqruM nir^va#patyaindrA pauqShNaM caqruM pauqShNaM caqru(gg) SyAqmO dakShi#NA vaiSvAnaqraM dvAda#SakapAlaqM nir ( ) va#patiq hira#NyaqM dakShi#NA vAruqNaM ~Mya#vaqmaya#M caqrumaSvOq dakShi#NA || 14
(vaiqSvAqnaqraM dvAda#SakapAlaqM niq-raShTau ca#) (A8)

TS 1.8.9.1
bAqrq.haqspaqtyaM caqruM nir^va#pati braqhmaNO# gRuqhE Si#tipRuqShThO dakShi#Naiqndra-mEkA#daSakapAla(gm) rAjaqnya#sya gRuqha Ru#ShaqBO dakShi#NA&&diqtyaM caqruM mahi#Shyai gRuqhE dhEqnur dakShi#NA nair.RuqtaM caqruM pa#rivRuqktyai# gRuqhE kRuqShNAnA$M ~MvrIhIqNAM naqKani#rBinnaM kRuqShNA kUqTA dakShi#NA &&gnEqyamaqShTAka#pAla(gm) sEnAqnyO# gRuqhE hira#NyaqM dakShi#NA vAruqNaM daSa#kapAla(gm) sUqtasya# gRuqhE 
maqhAni#raShTOq dakShi#NA mAruqta(gm) saqptaka#pAlaM grAmaqNyO# gRuqhE pRuS~jiqr dakShi#NA sAviqtraM dvAda#SakapAlaM-[ ] 15

TS 1.8.9.2
kShaqttur gRuqha u#paddhvaqstO dakShi#NA&&SviqnaM dvi#kapAqla(gm) sa#~ggrahIqtur gRuqhE sa#vAqtyau# dakShi#NA pauqShNaM caqruM BA#gaduqGasya# gRuqhE SyAqmO dakShi#NA rauqdraM gA#vIdhuqkaM caqruma#kShAvAqpasya# gRuqhE Saqbalaq udvA#rOq dakShiqNEndrA#ya suqtrAMNE# purOqDASaqmEkA#daSakapAlaqM pratiq 
nir^va#paqtIndrA#yA(gm)hOqmucEq &yaM nOq rAjA# vRutraqhA rAjA# BUqtvA vRuqtraM ~Mva#ddhyAn maitrAbAr.haspaqtyaM Ba#vati SvEqtAyai$ SvEqtava#thsAyai duqgdhE sva#yaMmUqrtE sva#yaMmathiqta Ajyaq ASva#tthEq - [ ] 16

TS 1.8.9.3
pAtrEq catu#Hsraktau svayamavapaqnnAyaiq SAKA#yai kaqrNA(gg)ScAka#rNA(gg)Sca taNDuqlAn vi ci#nuyAd yE
kaqrNAH sa paya#si bAr.haspaqtyO yE&ka#rNAqH sa AjyE# maiqtraH sva#yaMkRuqtA vEdi#r Bavati 
svayandiqqnaM baqrq.hiH sva#yaMkRuqta iqddhmaH saiva SvEqtA SvEqtava#thsAq dakShi#NA || 17
(sAviqtraM dvAda#SakapAlaq-mASva#tthEq traya#stri(gm)Sacca) (A9)

TS 1.8.10.1
aqgnayE# gRuqhapa#tayE purOqDASa#maqShTAka#pAlaqM nir^va#pati kRuqShNAnA$M vrIhIqNA(gm) sOmA#yaq 
vanaqspata#yE SyAmAqkaM caqru(gm) sa#viqtrE saqtyapra#savAya purOqDASaqM dvAda#SakapAla-mASUqnAM ~MvrI#hIqNA(gm) ruqdrAya# paSuqpata#yE gAvIdhuqkaM caqruM bRuhaqspata#yE vAqcaspata#yE naivAqraM caqrumindrA#ya jyEqShThAya# purOqDASaq-mEkA#daSakapAlaM maqhAvrI#hINAM miqtrAya# saqtyAyAq&&MbAnA$M caqruM ~Mvaru#NAyaq dharma#patayE yavaqmaya#M caqru(gm) sa#viqtA tvA$ prasaqvAnA(gm)# suvatAmaqgnir 
gRuqhapa#tInAq(gm)q sOmOq vanaqspatI#nA(gm) ruqdraH pa#SUqnAM -[ ] 18

TS 1.8.10.2
bRuhaqspati#r vAqcAmindrO$ jyEqShThAnA$M miqtraH saqtyAnAqM ~Mvaru#NOq dharma#patInAqM ~MyE dE#vA dEvaqsuvaqH stha ta iqma-mA#muShyAyaqNa-ma#namiqtrAya# suvaddhvaM mahaqtE kShaqtrAya# mahaqta Adhi#patyAya mahaqtE jAna#rAjyAyaiqSha vO# BaratAq rAjAq sOmOq&smAka#M brAhmaqNAnAq(gm)q rAjAq 
pratiq tyannAma# rAqjya-ma#dhAyiq svAM taqnuvaqM ~Mvaru#NO aSiSrEqcCucE$r miqtrasyaq vratyA# aBUqmAma#nmahi mahaqta Ruqtasyaq nAmaq sar^vEq vrAtAq ( ) varu#NasyABUvaqn vi miqtra Evaiq-rarA#ti-matArIqdasU#Shudanta yaqj~jiyA# RuqtEnaq vyu# triqtO ja#riqmANa#M na AnaqD viShNOqH kramO#&siq viShNOH$ krAqntama#siq viShNOqr vikrA$nta-masi || 19
(paqSUqnAM-~MvrAtAqH-pa~jca#vi(gm)SatiSca) (A10)

TS 1.8.11.1
aqrthEta#H sthAq&pAM pati#rasiq vRuShA$&syUqrmir vRu#ShasEqnO#&si vrajaqkShita#H stha maqrutAqmOja#H sthaq sUrya#varcasaH sthaq sUrya#tvacasaH sthaq mAndA$H sthaq vASA$H sthaq Sakva#rIH stha viSvaqBRuta#H stha janaqBRuta#H sthAq&gnEstE#jaqsyA$H sthAq&pAmOSha#dhInAq(gm)q rasa#H sthAq&pO dEqvIr madhu#matIragRuhNaqnnUrja#svatI rAjaqsUyA#yaq citA#nAH || 
yABi#r miqtrAvaru#NAvaq-ByaShi#~jcaqnq. yABiq-rindraqmana#yaqnnatya ( ) rA#tIH || 
rAqShTraqdAH stha# rAqShTraM da#ttaq svAhA# rAShTraqdAH stha# rAqShTramaqmuShmai# datta || 20 
(atyE-kA#daSa ca) (A11)

TS 1.8.12.1
dEvI#rApaqH saM madhu#matIqr madhu#matIBiH sRujyaddhvaqM mahiq varca#H kShaqtriyA#ya vanvAqnA anA#dhRuShTAH 
sIdaqtOrja#svatIqrmahiq varca#H kShaqtriyA#yaq dadha#tIqrani#BRuShTamasi vAqcO bandhu#stapOqjAH sOma#sya 
dAqtrama#si SuqkrA va#H SuqkrENOtpu#nAmi caqndrAScaqndrENAqmRutA# aqmRutE#naq svAhA# rAjaqsUyA#yaq citA#nAH | 
saqdhaqmAdO$ dyuqmninIqrUrja# EqtA ani#BRuShTA apaqsyuvOq vasA#naH || 
paqstyA#su cakrEq varu#NaH saqdhastha#maqpA(gm) SiSu#r - [ ] 21

TS 1.8.12.2
mAqtRuta#mAsvaqntaH || 
kShaqtrasyOlba#masi kShaqtrasyaq yOni#raqsyAvi#nnO aqgnir gRuqhapa#tiqrAvi#nnaq indrO# vRuqddhaSra#vAq Avi#nnaH pUqShA viqSvavE#dAq Avi#nnau miqtrAvaru#NA vRutAqvRudhAqvAvi#nnEq dyAvA#pRuthiqvI 
dhRuqtavra#tEq Avi#nnA dEqvyadi#tir viSvarUqpyAvi#nnOq &yamaqsAvA#muShyAyaqNO$&syAM ~MviqSya#smin 
rAqShTrE ma#haqtE kShaqtrAya# mahaqta Adhi#patyAya mahaqtE jAna#rAjyAyaiqSha vO# BaratAq rAjAq sOmOq&smAka#M brAhmaqNAnAq(gm)q rAjEndra#syaq- [ ] 22

TS 1.8.12.3 
vajrO#&siq vArtra#GnaqstvayAq yaM ~MvRuqtraM ~Mva#ddhyAcCatruqbAdha#nAH stha pAqta mA$ praqtya~jca#M pAqta mA# 
tiqrya~jca#maqnva~jca#M mA pAta diqgByO mA# pAtaq viSvA$ByO mA nAqShTrABya#H pAtaq hira#NyavarNA-vuqShasA$M 
~MvirOqkE&ya#HsthUNAq-vudi#tauq sUryaqsyA&& rO#hataM ~MvaruNa mitraq gartaqM tata#ScakShAthAqmadi#tiqM diti#M ca || 23
(SiSuq-rindraqsyai-ka#catvAri(gm)Sacca) (A12)

TS 1.8.13.1
saqmidhaqmA ti#ShTha gAyaqtrI tvAq Canda#sAmavatu triqvRuthstOmO# rathantaqra(gm) sAmAqgnir dEqvatAq brahmaq 
dravi#NamuqgrAmA ti#ShTha triqShTup tvAq Canda#sAmavatu pa~jcadaqSaH stOmO# bRuqhath sAmEndrO# dEqvatA$ kShaqtraM dravi#NaM ~MviqrAjaqmA ti#ShThaq jaga#tI tvAq Canda#sAmavatu saptadaqSaH stOmO# vairUqpa(gm) sAma# maqrutO# dEqvatAq viD dravi#Naq-mudI#cIqmA-ti#ShThAnuqShTup tvAq - [ ] 24

TS 1.8.13.2
Canda#sA-mavatvEkaviq(gm)qSaH stOmO# vairAqja(gm) sAma# miqtrAvaru#Nau dEqvatAq balaqM dravi#Na-mUqrddhvAmA ti#ShTha paq~gktistvAq Canda#sAmavatu triNavatrayastriq(gm)qSau stOmau# SAkvararaivaqtE sAma#nIq bRuhaqspati#r dEqvatAq varcOq dravi#Na-mIqdRu~g cA$nyAqdRu~g cai#tAqdRu~g ca# pratiqdRu~g ca# miqtaScaq saMmi#taScaq saBa#rAH | SuqkrajyO#tiSca ciqtrajyO#tiSca saqtyajyO#tiScaq jyOti#ShmA(gg)Sca saqtyaSca#rtaqpAScA - [ ] 25

TS 1.8.13.3
&tya(gm)#hAH | 
aqgnayEq svAhAq sOmA#yaq svAhA# saviqtrE svAhAq sara#svatyaiq svAhA# pUqShNE svAhAq bRuhaqspata#yEq svAhEndrA#yaq svAhAq GOShA#yaq svAhAq SlOkA#yaq svAhA &(gm)SA#yaq svAhAq BagA#yaq svAhAq kShEtra#syaq 
pata#yEq svAhA# pRuthiqvyai svAhAq &ntari#kShAyaq svAhA# diqvE svAhAq sUryA#yaq svAhA# caqndrama#sEq svAhAq 
nakSha#trEByaqH svAhAq &dByaH svAhauSha#dhIByaqH svAhAq vanaqspati#ByaqH svAhA# carAcaqrEByaqH svAhA# pariplaqvEByaqH svAhA# sarIsRuqpEByaqH svAhA$ || 26
(aqnuqShTuptva#r-taqpASca# - sarIsRuqpEByaqH svAhA$) (A13)

TS 1.8.14.1
sOma#syaq tviShi#rasiq tavE#va mEq tviShi#r BUyAdaqmRuta#masi mRuqtyOr mA# pAhi diqdyOnmA# pAqhyavE$ShTA dandaqSUkAq nira#staqM namu#cEqH Sira#H || 
sOmOq rAjAq varu#NO dEqvA dha#rmaqsuva#Scaq yE | 
tE tEq vAca(gm)# suvantAqM tE tE$ prAqNa(gm) su#vantAqM tE tEq cakShu#H suvantAqM tE tEq SrOtra(gm)# suvantAq(gm)q 
sOma#sya tvA dyuqmnEnAqBi Shi#~jcAmyaqgnE - [ ] 27

TS 1.8.14.2
stEja#sAq sUrya#syaq varcaqsEndra#syEndriqyENa# miqtrAvaru#NayOr vIqryE#Na maqrutAqmOja#sA kShaqtrANA$M kShaqtrapa#tiraqsyati# diqvaspA#hi saqmAva#vRutranna-dhaqrAgudI#cIq-rahi#M buqddhniyaqmanu# saq~jcara#ntIqstAH 
par^va#tasya vRuShaqBasya# pRuqShThE nAva#Scaranti svaqsica# iyAqnAH ||
rudraq yattEq krayIq paraqM nAmaq tasmai# huqtama#si yaqmEShTa#masi | 
prajA#patEq na tvadEqtAnyaqnyO viSvA# jAqtAniq pariq tA ( ) ba#BUva | 
yatkA#mAstE juhuqmastannO# astu vaqya(gg) syA#maq pata#yO rayIqNAM || 28 
(aqgnE-stai-kA#daSa ca) (A14)

TS 1.8.15.1
indra#syaq vajrO#&siq vArtra#GnaqstvayAq&yaM ~MvRuqtraM ~Mva#ddhyAn miqtrAvaru#NayOstvA praSAqstrOH praqSiShA# yunajmi yaqj~jasyaq yOgE#naq viShNOqH kramO#&siq viShNO$H krAqntama#siq viShNOqr vikrA$ntamasi maqrutA$M prasaqvE jE#ShamAqptaM manaqH samaqhami#ndriqyENa# vIqryE#Na paSUqnAM maqnyura#siq tavE#va mE maqnyur BU#yAqnnamO# mAqtrE pRu#thiqvyai mA&haM mAqtara#M pRuthiqvI(gm) hi(gm)#siShaqM mA - [ ] 29

TS 1.8.15.2
mAM mAqtA pRu#thiqvI hi(gm)#sIqdiya#daqsyAyu#-raqsyAyu#r mE dhEqhyUrgaqsyUrja#M mE dhEhiq yu~g~ga#siq varcO#&siq varcOq mayi# dhEhyaqgnayE# gRuqhapa#tayEq svAhAq sOmA#yaq vanaqspata#yEq svAhEndra#syaq balA#yaq svAhA# maqrutAqmOja#sEq svAhA# haq(gm)qsaH Su#ciqShad vasu#rantarikShaq -saddhOtA# vEdiqShadati#thir durONaqsat | 
nRuqShad va#raqsadRu#taqsad vyO#maqsadaqbjA gOqjA Ru#taqjA ( ) a#driqjA RuqtaM bRuqhat || 30
(hiq(gm)qsiqShaqM mar-taqjA-strINi# ca) (A15)

TS 1.8.16.1
miqtrO#&siq varu#NO&siq samaqhaM ~MviqSvai$r dEqvaiH kShaqtrasyaq nABi#rasi kShaqtrasyaq yOni#rasi syOqnAmA sI#da suqShadAqmA sI#daq mA tvA# hi(gm)sIqnmA mA# hi(gm)sIqnni Sha#sAda dhRuqtavra#tOq varu#NaH paqstyA$svA sAmrA$jyAya suqkratuqr brahmA(3)n tva(gm) rA#jan braqhmA&si# saviqtA&si# saqtyasa#vOq brahmA(3)n tva(gm) 
rA#jan braqhmA&sIndrO#&si saqtyaujAq - [ ] 31

TS 1.8.16.2
brahmA(3)n tva(gm) rA#jan braqhmA&si# miqtrO#&si suqSEvOq brahmA(3)n tva(gm) rA#jan braqhmA&siq varu#NO&si 
saqtyadhaqrmEndra#syaq vajrO#&siq vArtra#GnaqstEna# mE raddhyaq diSOq&Bya#ya(gm) rAjA#&BUqth suSlOqkA~M(4) suma#~ggaqlA~M(4) satya#rAqjA(3)n | aqpAM naptrEq svAhOqrjO naptrEq svAhAq&gnayE# gRuqhapa#tayEq svAhA$ || 32 
(saqtyaujA$-ScatvAriq(gm)qSacca#) (A16) 

TS 1.8.17.1
AqgnEqyamaqShTAka#pAlaqM nir^va#patiq hira#NyaqM dakShi#NA sArasvaqtaM caqruM ~Mva#thsataqrI dakShi#NA sAviqtraM dvAda#SakapAla-mupaddhvaqstO dakShi#NA pauqShNaM caqru(gg) SyAqmO dakShi#NA bAr.haspaqtyaM caqru(gm) Si#tipRuqShThO dakShi#Naiqndra-mEkA#daSakapAla-mRuShaqBO dakShi#NA vAruqNaM daSa#kapAlaM maqhAni#raShTOq dakShi#NA sauqmyaM caqruM baqBrur dakShi#NA tvAqShTramaqShTAka#pAla(gm) SuqNThO dakShi#NA vaiShNaqvaM tri#kapAqlaM vA#maqnO dakShi#NA || 33
(AqgnEqya(gm) hira#Nya(gm) sArasvaqtaM-dvica#tvAri(gm)Sat ) (A17)

TS 1.8.18.1
saqdyO dI$kShayanti saqdyaH sOma#M krINanti puNDarisraqjAM pra ya#cCati daqSaBi#r vathsataqraiH sOma#M krINAti daSaqpEyO# Bavati SaqtaM brA$hmaqNAH pi#banti saptadaqSa(gg) stOqtraM Ba#vati prAkAqSAva#ddhvaqryavE# dadAtiq sraja#-mudgAqtrE ruqkma(gm) hOtrE&Sva#M prastOtRupratihaqrtRuByAqM dvAda#Sa paShThauqhIr braqhmaNE# 
vaqSAM mai$trAvaruqNAya#r.ShaqBaM brA$hmaNAcCaq(gm)qsinEq vAsa#sI nEShTApOqtRuByAq(gg)q sthUri# 
yavAciqta-ma#cCAvAqkAyA#naqDvAha#-maqgnIdhE# BArgaqvO hOtA# Bavati SrAyaqntIya#M brahmasAqmaM Ba#vati 
vAravaqntIya# ( ) magniShTOmasAqma(gm) sA#rasvaqtI-raqpO gRu#hNAti || 34 
(vAqqraqvaqntIya#M caqtvAri# ca)(A18)

TS 1.8.19.1
AqgnEqya-maqShTAka#pAlaqM nir^va#patiq hira#NyaqM dakShi#Naiqndra-mEkA#daSakapAla-mRuShaqBO dakShi#NA vaiSvadEqvaM caqruM piqSa~ggI# paShThauqhI dakShi#NA maitrAvaruqNI-mAqmikShA$M ~MvaqSA dakShi#NA bAr.haspaqtyaM caqru(gm) Si#tipRuqShThO dakShi#NA&&diqtyAM maqlq.hAM gaqrBiNIqmA la#BatE mAruqtIM pRuS~ji#M paShThauqhI-maqSviByA$M pUqShNE pu#rOqDASaqM dvAda#SakapAlaqM nir^va#patiq sara#svatE satyaqvAcE# caqru(gm) sa#viqtrE saqtyapra#savAya purOqDASaqM dvAda#SakapAlaM tisRudhaqnva(gm) Su#ShkadRuqtir dakShi#NA || 35
(aqgnEqya(gm) hira#NyamaiqdramRu#ShaqBO vai$SvadEqvaM piqSa~ggI# bAr.haspaqtya(gm)-saqptaca#tvAri(gm)Sat) (A19)

TS 1.8.20.1
AqgnEqya-maqShTAka#pAlaqM nir^va#pati sauqmyaM caqru(gm) sA#viqtraM dvAda#SakapAlaM bAr.haspaqtyaM caqruM 
tvAqShTramaqShTAka#pAlaM ~MvaiSvAnaqraM dvAda#SakapAlaqM dakShi#NO rathavAhanavAqhO dakShi#NA sArasvaqtaM 
caqruM nir^va#pati pauqShNaM caqruM maiqtraM caqruM ~MvA#ruqNaM caqruM kShai$trapaqtyaM caqrumA#diqtyaM caqrumutta#rO rathavAhanavAqhO dakShi#NA || 36
(AqgnEqya(gm) sauqmyaM bA#r.haspaqtyaM-catu#stri(gm)Sat) (A20)

TS 1.8.21.1
svAqdvIM tvA$ svAqdunA# tIqvrAM tIqvrENAqmRutA#maqmRutE#na sRuqjAmiq sa(gm) sOmE#naq sOmO$&syaqSviByA$M pacyasvaq sara#svatyai pacyaqsvEndrA#ya suqtrAMNE# pacyasva puqnAtu# tE pariqsrutaq(gm)q sOmaq(gm)q sUrya#sya duhiqtA | 
vArE#Naq SaSva#tAq tanA$ || 
vAqyuH pUqtaH paqvitrE#Na praqtya~g KsOmOq ati#drutaH | 
indra#syaq yujyaqH saKA$ ||
kuqvidaq~g yava#mantOq yava#M ciqd yathAq  dAntya#nupUqr^vaM ~MviqyUya# | 
iqhEhai#ShAM kRuNutaq BOja#nAniq ( ) yE 
baqrq.hiShOq namO#vRuktiqM na jaqgmuH || 
AqSviqnaM dhUqmramA la#BatE sArasvaqtaM mEqShamaiqndramRu#ShaqBa-maiqndra-mEkA#daSakapAlaqM nir^va#pati sAviqtraM dvAda#SakapAlaM ~MvAruqNaM daSa#kapAlaq(gm)q sOma#pratIkAH pitarastRupNutaq vaDa#bAq dakShi#NA || 37 
(BOja#nAniq-ShaDvi(gm)#SatiSca) (A21)

TS 1.8.22.1
agnA#viShNUq mahiq tad vA$M mahiqtvaM ~MvIqtaM GRuqtasyaq guhyA#niq nAma# | 
damE#damE saqpta ratnAq dadhA#nAq prati# vAM jiqhvA GRuqtamA ca#raNyEt || 
agnA#viShNUq mahiq dhAma# priqyaM ~MvA$M ~MvIqthO GRuqtasyaq guhyA# juShAqNA | 
damE#damE suShTuqtIr vA#vRudhAqnA prati# vAM jiqhvA GRuqtamucca#raNyEt || 
pra NO# dEqvI sara#svatIq vAjE#Bir vAqjinI#vatI | 
dhIqnA-ma#viqtyra#vatu | 
A nO# diqvO bRu#haqtaH - [ ] 38

TS 1.8.22.2
par^va#tAqdA sara#svatI yajaqtA ga#ntu yaqj~jaM | 
hava#M dEqvI ju#juShAqNA GRuqtAcI# SaqgmAM nOq vAca#muSaqtI SRu#NOtu || 
bRuha#spatE juqShasva# nO haqvyAni# viSvadEvya | 
rAsvaq ratnA#ni dAqSuShE$ || 
EqvA piqtrE viqSvadE#vAyaq vRuShNE# yaqj~jair vi#dhEmaq nama#sA haqvirBi#H | 
bRuha#spatE supraqjA vIqrava#ntO vaqya(gg) syA#maq pata#yO rayIqNAM || 
bRuha#spatEq atiq yadaqryO ar.hA$d dyuqmad viqBAtiq kratu#maqjjanE#Shu | 
yad dIqdayaqcCava#sa- [ ] 39

TS 1.8.22.3
rtaprajAtaq tadaqsmAsuq dravi#NaM dhEhi ciqtraM || 
A nO# mitrAvaruNA GRuqtair gavyU#timukShataM | 
maddhvAq rajA(gm)#si sukratU || 
pra bAqhavA# sisRutaM jIqvasE# naq A nOq gavyU#ti-mukShataM GRuqtEna# | 
A nOq janE$ SravayataM ~MyuvAnA SruqtaM mE# mitrAvaruNAq havEqmA || 
aqgniM ~Mva#H pUqr^vyaM giqrA dEqvamI#DEq vasU#nAM | 
saqpaqryanta#H purupriqyaM miqtraM na kShE$traqsAdha#saM || 
maqkShU dEqvava#tOq rathaqH - [ ] 40

TS 1.8.22.4
SUrO# vA pRuqthsu kAsu# cit | 
dEqvAnAqM ~Mya inmanOq yaja#mAnaq iya#kShatyaqBIdaya#jvanO Buvat || 
na ya#jamAna riShyasiq na su#nvAnaq na dE#vayO || 
asaqdatra# suqvIrya#muqta tyadAqSvaSvi#yaM || 
nakiqShTaM karma#NA naSaqnna pra yO#Shaqnna yO#Shati || 
upa# kSharantiq sindha#vO mayOqBuva# IjAqnaM ca# yaqkShyamA#NaM ca dhEqnava#H | 
pRuqNanta#M caq papu#riM ca - [ ] 41

TS 1.8.22.5
SravaqsyavO# GRuqtasyaq dhArAq upa# yanti viqSvata#H ||
sOmA#rudrAq vi vRu#hataqM ~MviShU#cIqmamI#vAq yA nOq gaya#-mAviqvESa# | 
AqrE bA#dhEthAqM nir.Ru#tiM parAqcaiH kRuqtaM ciqdEnaqH pra mu#mukta-maqsmat || 
sOmA#rudrA yuqva-mEqtAnyaqsmE viSvA# taqnUShu# BEShaqjAni# dhattaM | 
ava# syataM muq~jcataqM ~MyannOq asti# taqnUShu# baqddhaM kRuqtamEnO# aqsmat || 
sOmA#pUShaNAq jana#nA rayIqNAM jana#nA diqvO jana#nA ( ) pRuthiqvyAH | 
jAqtau viSva#syaq Buva#nasya gOqpau dEqvA a#kRuNvannaqmRuta#syaq nABi$M || 
iqmau dEqvau jAya#mAnau juShantEqmau tamA(gm)#si gUhatAq-maju#ShTA | 
AqByAmindra#H paqkvamAqmAsvaqntaH sO#mApUqShaByA$M janaduqsriyA#su || 42
(bRuqhaqtaH-Sava#sAq-rathaqH-papu#riM ca-diqvO jana#nAq-pa~jca#vi(gm)SatiSca) (A22)

Prasna KOr^vai with starting Padams Of 1 tO 22 Anuvaakams :-
(anu#matyA-AgnEqya-mai$ndrAqgnamaqgnayEq-sOmA#ya-
pratipUqruSha-mai$ndrAgnaM-dhAqtrE bA#r.haspaqtya-maqgnayEqr-&thatOq-dEvI$H-saqmidhaq(gm)q-sOmaqsyE-ndra#sya -miqtra-A$gnEqya(gm)-saqdya-A$gnEqya(gm)-mA$gnEqya(gg)-svAqdvIM tvA-&gnA#viShNUq-dvAvi(gm)#SatiH | )

KOr^vai with starting Padams Of 1, 11, 21 SEriEs Of Panchaatis :-
(anu#matyaiq-yathA&sa#tiq-dEvI#rApO-miqtrO#&siq-SUrO# vAq-dvica#tvAri(gm)Sat | )

First and Last Padam Of Eighth Prasnam :-
(anu#matyA-uqsriyA#su |)

Kanda KOr^vai with starting Padams Of Eight Prasnas Of Kandam 1:-
(iqSha-ApO#-dEqvasyA-&& da#dE-dEvAsuqrAH-saM tvA#-pAkayaqj~ja-manu#matyai |) 

|| hari#H OM ||

|| kRuShNa yajur^vEdIya taittirIya saMhitAyAM prathamakANDE aShamaH praSnaH samAptaH ||

|| iti prathamaM kANDaM ||








