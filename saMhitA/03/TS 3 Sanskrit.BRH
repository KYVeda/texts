oM namaH paramAtmane, SrI mahAgaNapataye namaH, SrI guruByo namaH

haqriqH oM

3	kRuShNa yajurvedIya taittirIya saMhitAyaM tRutIyaM kANDaM

3.1	tRutIyakANDe prathama: praSnaH - nyUnakarmABidhAnaM

TS 3.1.1.1
praqjApa#tirakAmayata praqjAH sRu#jeqyetiq sa tapo#&tapyataq sa saqrpAna#sRujataq so#&kAmayata praqjAH sRu#jeqyetiq sadviqtIya#matapyataq sa vayA(gg)#sya sRujataq so#&kAmayata praqjAH sRu#jeqyetiq sa tRuqtIya#matapyataq sa eqtaM dI$kShitavAqda-ma#paSyaqt tama#vadaqt tatoq vai sa praqjA a#sRujataq yat tapa#staqptvA dI$kShitavAqdaM~Mvada#ti praqjA eqva tadyaja#mAnaH - [ ] 1

TS 3.1.1.2
sRujateq yadvai dI$kShiqto#&meqddhyaM paSyaqtyapA$smAddIqkShAkrA#matiq nIla#masyaq haroq vye$tyaba#ddhaqM mano# daqridraqM cakShuqH sUryoq jyoti#ShAq(gg)qSreShThoq dIkSheq mA mA#hAsIqrityA#haq nAsmA$ddIqkShA&pa#krAmatiq nAsyaq nIlaqM na haroq vye#tiq yadvai dI$kShiqtama#Biqvar.Sha#tidiqvyA Apo&SA$ntAq ojoq bala#M dIqkShAM - [ ] 2

TS 3.1.1.3
tapo$&syaqnirGna#ntyundaqtIr bala#M dhaqttaujo# dhattaq bala#M dhattaq mA me# dIqkShAM mA tapoqnirva#dhiqShTetyA#haiq tadeqva sarva#mAqtman dha#tteq nAsyaujoq balaqM na dIqkShAM na tapoqnirGna#ntyaqgnirvai dI$kShiqtasya# deqvatAq so$&smAdeqtar.hi#tiqra i#vaq yar.hiq yAtiq tamI$Svaqra(gm) rakShA(gm)#siq hanto$ -[ ] 3

TS 3.1.1.4
rBaqdrAdaqBiSreyaqH prehiqbRuhaqspati#H pura eqtA te# aqstvityA#haqbrahmaq vai deqvAnAqM bRuhaqspatiqstameqvAnvA ra#Bateq sa e#naq(gm)q saM pA#rayaqtye dama#ganma devaqyaja#naM pRuthiqvyA ityA#ha devaqyaja#naq(gg)q hye#Sha pRu#thiqvyA AqgacCa#tiq yo yaja#teq viSve# deqvA yadaju#Shantaq pUrvaq ityA#haq viSveq hye#taddeqvA joqShaya#nteq yadbrA$hmaqNA ( ) Ru#KsAqmAByAqM ~Myaju#ShA saqntara#ntaq ityA#harKsAqmAByAq(gg)q hye#Sha yaju#ShA 
saqntara#tiq yo yaja#te rAqyaspoShe#Naq samiqShA-ma#deqmetyA#-hAq&SiSha#meqvai 
tAmA SA$ste || 4
(yaja#mAno - dIqkShA(gm) - hanto$ - rbrAhmaqNA -Scatu#rvi(gm)SatiSca) (A1)

TS 3.1.2.1
eqSha te# gAyaqtro BAqga iti# meq somA#ya brUtAdeqSha teq traiShTu#Boq jAga#to BAqga iti# meq somA#ya brUtAcCandoqmAnAq(gm)q sAmrA$jyaM gaqcCeti# meq somA#ya brUtAqd yo vai somaq(gm)q rAjA#naq(gm)q sAmrA$jyaM ~MloqkaM ga#mayiqtvA krIqNAtiq gacCa#tiq svAnAq(gm)q sAmrA$jyaqM CandA(gm)#siq Kaluq vai soma#syaq rAj~jaqH sAmrA$jyo loqkaH puqrastAqth soma#sya kraqyAdeqvamaqBi ma#ntrayetaq sAmrA$jyameqvai - [ ] 5

TS 3.1.2.2
na#M ~MloqkaM ga#mayiqtvA krI#NAtiq gacCa#tiq svAnAq(gm)q sAmrA$jyaqM ~Myo vai tA#nUnaqptrasya# pratiqShThAM ~Mvedaq pratyeqva ti#ShThati brahmavAqdino# vadantiq na prAqSnantiq na ju#hvaqtyathaq kva# tAnUnaqptraM prati# tiShThaqtIti# praqjApa#tauq manaqsIti# brUyAqt trirava# jiGret praqjApa#tau tvAq mana#si juhoqmItyeqShA vai tA#nUnaqptrasya# pratiqShThA ya eqvaM ~Mvedaq pratyeqva ti#ShThatiq yo - [ ] 6

TS 3.1.2.3
vA a#ddhvaqryoH pra#tiqShThAM ~Mvedaq pratyeqva ti#ShThatiq yatoq manyeqtAna#Bikramya hoShyAqmItiq tat tiShThaqnnA SrA#vayedeqShA vA a#ddhvaqryoH pra#tiqShThA ya eqvaM ~Mvedaq pratyeqva ti#ShThatiq yada#Biqkramya# juhuqyAt pra#tiqShThAyA# iyAqt tasmA$th samAqnatraq tiShTha#tA hotaqvya#M prati#ShThityaiq yo vA a#ddhvaqryoH svaM ~Mvedaq 
svavA#neqva Ba#vatiq srugvA a#syaq svaM ~MvA#yaqvya#masyaq - [ ] 7

TS 3.1.2.4
svaM ca#maqso$&syaq svaM ~MyadvA#yaqvya#M ~MvA camaqsaM ~MvA&na#nvAraByA&&SrAqvayeqth svAdi#yAqt tasmA# danvAqraByAq &&SrAvyaq(gg)q svAdeqva naitiq yo vai somaqma- pra#tiShThApya stoqtra-mu#pAkaqrotya pra#tiShThitaqH somoq Bavaqtyapra#tiShThitaqH stomo- &pra#tiShThitA-nyuqkthAnyapra#tiShThitoq yaja#mAqno &pra#tiShThito &dhvaqryurvA# yaqvya#M ~Mvai soma#sya pratiqShThA ca#maqso$&sya pratiqShThA somaqH stoma#syaq stoma# uqkthAnAqM graha#M ~MvA ( ) gRuhIqtvA ca#maqsaM ~MvoqnnIya# stoqtramuqpA ku#ryAqt pratyeqva soma(gg)# sthAqpaya#tiq pratiqstomaqM pratyuqkthAniq pratiq yaja#mAnaqstiShTha#tiq pratya#ddhvaqryuH || 8 
(eqva - ti#ShThatiq yo - vA#yaqvya#masyaq - grahaqM ~Mvai - kAqnna - vi(gm)#SaqtiSca#) (A2)

TS 3.1.3.1
yaqj~jaM ~MvA eqtath saM Ba#rantiq yath so#maqkraya#Nyai paqdaM ~Mya#j~jamuqKa(gm) ha#viqd^^rdhAneq yar.hi# haviqd^^rdhAneq prAcI$ pravaqrtaye#yuqstar.hiq tenAkShaqmupA$-~jjyAd-yaj~jamuqKa eqva yaqj~jamanuq santa#notiq prA~jca#maqgniM pra ha#raqntyut patnIqmA na#yaqntyanvanA(gm)#siq pra va#rtayaqntyathaq vA a#syaiqSha dhiShNi#yo hIyateq so&nu# dhyAyatiq sa I$Svaqro ruqdro BUqtvA - [ ] 9

TS 3.1.3.2
praqjAM paqSUn yaja#mAnasyaq Sama#yitoqryar.hi# paqSumA prI#taqmuda#~jcaqM naya#ntiq tar.hiq tasya# paSuqSrapa#Na(gm) hareqt tenaiqvaina#M BAqgina#M karotiq yaja#mAnoq vA A#havaqnIyoq yaja#mAnaqM ~MvA eqtadvi ka#r.Shanteq yadA#havaqnIyA$t paSuqSrapa#Naq(gm)q hara#ntiq sa vaiqva syAnni#rmaqnthya#M ~MvA kuryAqd-yaja#mAnasya sAtmaqtvAyaq yadi# paqSora#vaqdAnaqM naSyeqdAjya#sya pratyAqKyAyaqmava# dyeqth saiva tataqH ( ) prAya#Scittiqrye paqSuM ~Mvi#mathnIqran yastAn kAqmayeqtA &&*rtiqmArcCe#yuqriti# kuqvidaq~ggetiq namo# vRuktivatyaqrcA&&gnI$ddhre juhuyAqnnamo# vRuktimeqvaiShA$M ~MvRu~gkte tAqjagArtiqmArcCa#nti || 10
(BUqtvA - tataqH - ShaDvi(gm)#SatiSca) (A3)

TS 3.1.4.1
praqjApa#teqrjAya#mAnAH praqjA jAqtAScaq yA iqmAH | tasmaiq pratiq pra ve#dayacikiqtvA(gm) anu# manyatAM ||
iqmaM paqSuM pa#Supate te aqdya baqddhnAmya#gne sukRuqtasyaq maddhye$ | anu# manyasva suqyajA# yajAmaq juShTa#M deqvAnA#miqdama#stu haqvyaM || praqjAqnantaqH prati#gRuhNantiq pUrve$ prAqNama~gge$ByaqH paryAqcara#ntaM |
suvaqrgaM ~MyA#hi paqthiBi# rdevaqyAnaiq-roSha#dhIShuq prati#tiShThAq SarI#raiH || yeShAqmISe# - [ ] 11

TS 3.1.4.2
paSuqpati#H paSUqnAM catu#ShpadAmuqta ca# dviqpadA$M | niShkrI#toq&yaM ~Myaqj~jiya#M BAqgame#tu rAqyaspoShAq yaja#mAnasya santu || ye baqddhyamA#naqmanu# baqddhyamA#nA aqByaikSha#ntaq mana#sAq cakShu#ShA ca | 
aqgnistA(gm) agreq pramu#moktu deqvaH praqjApa#tiH praqjayA# saM~MvidAqnaH || ya A#raqNyAH paqSavo# viqSvarU#pAq virU#pAqH santo# bahuqdhaika#rUpAH | vAqyustA(gm) agreq pramu#moktu deqvaH praqjApa#tiH praqjayA# saM~MvidAqnaH || 
praqmuq~jcamA#nAq - [ ] 12

TS 3.1.4.3
Buva#nasyaq reto# gAqtuM dha#ttaq yaja#mAnAya devAH | uqpAkRu#ta(gm) SaSamAqnaM ~MyadasthA$jjIqvaM deqvAnAqmapye#tuq pAtha#H || nAnA$ prAqNo yaja#mAnasya paqSunA# yaqj~jo deqveBi#H saqha de#vaqyAna#H | 
jIqvaM deqvAnAqmapye#tuq pAtha#H saqtyAH sa#ntuq yaja#mAnasyaq kAmA$H || yat paqSurmAqyumakRuqtoro# vA paqdBirA#haqte | aqgnirmAq tasmAqdena#soq viSvA$n mu~jcaqtva(gm)ha#saH || Sami#tAra uqpeta#na yaqj~jaM - [ ] 13

TS 3.1.4.4
deqveBi#rinviqtaM | pASA$t paqSuM pramu#~jcata baqndhAdyaqj~japa#tiqM pari# || adi#tiqH pASaqM pramu#moktveqtaM nama#H paqSuBya#H paSuqpata#ye karomi || aqrAqtIqyantaq-madha#raM kRuNomiq yaM dviqShmastasmiqn prati# mu~jcAmiq pASa$M || tvAmuq te da#dhire havyaqvAha(gm)# SRutaMkaqrtAra#muqta yaqj~jiya#M ca | agneq sada#kShaqH sata#nuqrq.hi BUqtvA&tha# haqvyA jA#tavedo juShasva || jAta#vedo vaqpayA# gacCa deqvAntva(gm) ( ) hi hotA$ prathaqmo baqBUtha# | 
GRuqtenaq tvaM taqnuvo# vad^^rdhayasvaq svAhA#kRuta(gm) haqvira#dantu deqvAH || svAhA# deqveByo# deqveByaqH svAhA$ || 14
(ISe$ - pramuq~jcamA#nA - yaqj~jaM - tva(gm) - ShoDa#Sa ca) (A4)

TS 3.1.5.1
prAqjAqpaqtyA vai paqSavaqsteShA(gm)# ruqdro&dhi#patiqrya-deqtAByA#-mupA kaqrotiq tAByA#meqvaina#M pratiqprocyA&&la#Bata Aqtmano&nA$vraskAyaq dvAByA#muqpAka#roti dviqpAdyaja#mAnaqH prati#ShThityA upAqkRutyaq pa~jca# juhotiq pA~gktA$H paqSava#H paqSUneqvA va#rundhemRuqtyaveq vA eqSha nI#yateq yat paqSustaM ~Myada#nvAqraBe#ta praqmAyu#koq yaja#mAnaH syAqnnAnA$ prAqNo yaja#mAnasya paqSunetyA#haq vyAvRu#ttyaiq - [ ] 15

TS 3.1.5.2
yat paqSurmAqyumakRuqteti# juhotiq SAntyaiq Sami#tAra uqpetaqnetyA#ha yathAyaqjureqvaitadvaqpAyAqM ~MvA A$hriqyamA#NAyA-maqgnermedho&pa# krAmatiq tvAmuq te da#dhire havyaqvAhaqmiti# vaqpAmaqBi ju#hotyaqgnereqva medhaqmava# ruqndhe&tho# SRutaqtvAya# puqrastA$th svAhA kRutayoq vA aqnye deqvA uqpari#ShTAth svAhAkRutayoq&nye svAhA# deqveByo# deqveByaqH svAhetyaqBito# vaqpAM ( ) ju#hotiq tAneqvoBayA$n prINAti || 16 
(vyAvRu#ttyA - aqBito# vaqpAM - pa~jca# ca) (A5)

TS 3.1.6.1
yo vA aya#thAdevataM ~Myaqj~jamu#paqcaraqtyA deqvatA$Byo vRuScyateq pApI#yAn Bavatiq yo ya#thAdevaqtanna deqvatA$Byaq A vRu#Scyateq vasI#yAn BavatyAgneqyyarcA &&gnIddhramaqBi mRu#Sed vaiShNaqvyA ha#viqd^^rdhAna#mAgneqyyA sruco# vAyaqvya#yA vAyaqvyA$nyaindriqyA sado# yathAdevaqtameqva yaqj~jamupa# caratiq na deqvatA$Byaq A vRu#Scyateq vasI#yAn Bavati yuqnajmi# te pRuthiqvIM jyoti#ShA saqha yuqnajmi# vAqyumaqntari#kSheNa - [ ] 17

TS 3.1.6.2
te saqha yuqnajmiq vAca(gm)# saqha sUrye#Na te yuqnajmi# tiqsro viqpRucaqH sUrya#sya te | aqgnirdeqvatA# gAyaqtrI Canda# upAq(gm)qSoH pAtra#masiq somo# deqvatA$ triqShTup Cando$&ntaryAqmasyaq pAtra#maqsIndro# deqvatAq jaga#tIq Canda# indravAyuqvoH pAtra#masiq bRuhaqspati# rdeqvatA#&nuqShTup Cando# miqtrAvaru#NayoqH pAtra#masyaqSvinau# deqvatA# paq~gktiSCandoq&SvinoqH pAtra#masiq sUryo# deqvatA# bRuhaqtI - [ ] 18

TS 3.1.6.3
Canda#H Suqkrasyaq pAtra#masi caqndramA# deqvatA# saqto bRu#hatIq Cando# maqnthinaqH pAtra#masiq viSve#deqvA deqvatoqShNihAq Canda# AgrayaqNasyaq pAtra#maqsIndro# deqvatA# kaqkucCanda# uqkthAnAqM pAtra#masi pRuthiqvI deqvatA# viqrAT Cando$ dhruqvasyaq pAtra#masi || 19
(aqntari#kSheNa - bRuhaqtI - traya#stri(gm)Sacca) (A6)

TS 3.1.7.1
iqShTargoq vA a#ddhvaqryuryaja#mAnasyeqShTargaqH Kaluq vai pUrvoq&rShTuH kShI#yata AsaqnyA$nmAq mantrA$t pAhiq kasyA$ScidaqBiSa#styAq iti# puqrA prA#taranuvAqkAjju#huyAdAqtmana# eqva tada#ddhvaqryuH puqrastAqcCarma# nahyaqte&nA$rtyai saM~MveqSAya# tvopaveqSAya# tvA gAyatriqyA striqShTuBoq jaga#tyA aqBiBU$tyaiq 
svAhAq prANA#pAnau mRuqtyormA# pAtaqM prANA#pAnauq mA mA# hAsiShTaM deqvatA#suq vA eqte prA#NApAqnayoqr - [ ] 20

TS 3.1.7.2
vyAya#cCanteq yeShAq(gm)q soma#H samRuqcCate# saM~MveqSAya# tvopaveqSAyaq tvetyA#haq CandA(gm)#siq vai sa#M~MveqSa u#paveqSaSCando#BireqvAsyaq CandA(gm)#si vRu~gkteq preti#vaqntyAjyA#ni BavantyaqBiji#tyai maqrutva#tIH pratiqpadoq viji#tyA uqBe bRu#hadrathantaqre Ba#vata iqyaM ~MvAva ra#thantaqramaqsau bRuqhadAqByAmeqvaina#maqntare$tyaqdya vAva ra#thantaqra(gg) Svo bRuqhada#dyAqSvA deqvaina#maqntare#ti BUqtaM - [ ] 21

TS 3.1.7.3
~MvAva ra#thantaqraM Ba#viqShyad-bRuqqhad BUqtAccaiqvaina#M BaviShyaqtaScAqntare#tiqpari#mitaqM ~MvAva ra#thantaqramapa#rimitaM bRuqhat pari#mitAccaiqvainaq-mapa#rimitAccAq&ntare#ti viSvAmitrajamadaqgnI vasi#ShThenAspad^^rdhetAq(gm)qsa eqtajjaqmada#gni rvihaqvya#ma paSyaqt tenaq vai sa vasi#ShThasyendriqyaM ~MvIqrya#mavRu~gktaq yadvi#haqvya(gm)# Saqsyata# indriqyameqva tadvIqrya#M ~Myaja#mAnoq BrAtRu#vyasya vRu~gkteq ( ) yasyaq BUyA(gm)#so yaj~jakraqtavaq ityA#huqH sa deqvatA# vRu~gktaq itiq yadya#gniShToqmaH soma#H paqrastAqth syA-duqkthya#M kurvItaq yadyuqkthya#H syAda#tirAqtraM ku#rvIta yaj~jakraqtuBi#reqvAsya# deqvatA# vRu~gkteq vasI#yAn Bavati || 22 
(prAqNAqpAqnayo$ - rBUqtaM - ~MvRu#~gkteq - &ShTAvi(gm)#SatiSca) (A7)

TS 3.1.8.1
niqgrAqByA$H stha devaqSrutaq Ayu#rme tarpayata prAqNaM me# tarpayatApAqnaM me# tarpayata vyAqnaM me# tarpayataq cakShu#rme tarpayataq Srotra#M me tarpayataq mano#me tarpayataq vAca#M me tarpayatAq&&*tmAna#M me tarpayaqtA~ggA#ni me tarpayata praqjAM me# tarpayata paqSUn me# tarpayata gRuqhAn me# tarpayata gaqNAn me# tarpayata saqrvaga#NaM mA tarpayata taqrpaya#ta mA - [ ] 23

TS 3.1.8.2
gaqNA meq mA vi tRu#ShaqnnoSha#dhayoq vai soma#syaq viSoq viSaqH Kaluq vai rAj~jaqH pradA#torISvaqrA aiqndraH somo&vI#vRudhaM ~Mvoq mana#sA sujAtAq Ruta#prajAtAq Bagaq idva#H syAma | indre#Na deqvIrvIqrudha#H saM~MvidAqnA anu# manyantAq(gm)q sava#nAyaq somaqmityAqhauSha#dhIBya eqvainaq(gg)q svAyai# viqSaH svAyai# deqvatA#yai niqryAcyAqBi Shu#Notiq yo vai soma#syABiShUqyamA#Nasya - [ ] 24

TS 3.1.8.3
prathaqmo&(gm)#SuH skanda#tiq sa I$Svaqra i#ndriqyaM ~MvIqrya#M praqjAM paqSUn yaja#mAnasyaq nir.ha#ntoqstamaqBi ma#ntrayeqtA&& mA$&skAnthsaqha praqjayA# saqha rAqyaspoShe#NendriqyaM me# vIqrya#M mA niva#rdhIqrityAqSiSha#meqvaitAmA SA$sta indriqyasya# vIqya#rsya praqjAyai# paSUqnAmani#rGAtAya draqPsaSca#skanda 
pRuthiqvImanuq dyAmiqma~jcaq yoniqmanuq yaScaq ( ) pUrva#H | tRuqtIyaqM ~Myoniqmanu# saq~jcara#ntaM draqPsaM ju#hoqmyanu# saqpta hotrA$H || 25
(taqrpaya#ta mA - &BiShUqyamA#Nasyaq - yaScaq - daSa# ca) (A8)

TS 3.1.9.1
yo vai deqvAn de#vayaSaqsenAqrpaya#ti manuqShyA$n manuShyayaSaqsena# devayaSaqsye#va deqveShuq Bava#ti manuShyayaSaqsI ma#nuqShye#Shuq yAn prAqcIna#-mAgrayaqNAd grahA$n gRuhNIqyAt tAnu#pAq(gm)qSu gRu#hNIyAqdyAnUqd^^rdhvA(gg)stAnu#pabdiqmato# deqvAneqva tadde#vayaSaqsenA$rpayati manuqShyA$n manuShyayaSaqsena# devayaSaqsye#va deqveShu# Bavati manuShyayaSaqsI ma#nuqShye$ShvaqgniH prA#tassavaqne pA$tvaqsmAn vai$SvAnaqro ma#hiqnA viqSvaSa#mBUH | sa na#H pAvaqko dravi#NaM dadhAqtvA - [ ] 26

TS 3.1.9.2
yu#ShmantaH saqhaBa#kShAH syAma || 
viSve# deqvA maqrutaq indro# aqsmAnaqsmin dviqtIyeq sava#neq na ja#hyuH | 
Ayu#ShmantaH priqyame#ShAqM ~Mvada#nto vaqyaM deqvAnA(gm)# sumaqtau syA#ma || 
iqdaM tRuqtIyaq(gm)q sava#naM kavIqnAmRuqtenaq ye ca#maqsamaira#yanta | 
te sau#dhanvaqnAH suva#rAnaSAqnAH svi#ShTiM no aqBi vasI#yo nayantu || 
Aqyata#navatIqrvA aqnyA Ahu#tayo hUqyante#&nAyataqnA aqnyA yA A#GAqrava#tIqstA Aqyatana#vatIqryAH - [ ] 27
TS 3.1.9.3
sauqmyAstA a#nAyataqnA ai$ndravAyaqva-mAqdAyA#&&*GAqramA GA#rayedaddhvaqro yaqj~jo#&yama#stu devAq oSha#dhIByaH paqSave# noq janA#yaq viSva#smai BUqtAyA$&ddhvaqro#&siq sa pi#nvasva GRuqtava#ddeva soqmeti# sauqmyA eqva tadAhu#tIrAqyata#navatIH karotyAqyata#navAn Bavatiq ya eqvaM ~MvedAthoq dyAvA#pRuthiqvI eqva GRuqtenaq vyu#nattiq te vyu#tte upajIvaqnIye# Bavata upajIvaqnIyo# Bavatiq - [ ] 28

TS 3.1.9.4
ya eqvaM ~MvedaiqSha te# rudraBAqgo yaM niqrayA#cathAqstaM ju#Shasva viqdergau#paqtya(gm) 
rAqyaspoSha(gm)# suqvIrya(gm)# saM~MvathsaqrINA(gg)# svaqstiM || manu#H puqtreByo# dAqyaM ~Mvya#Bajaqth sa nABAqnedi#ShThaM brahmaqcaryaqM ~Mvasa#ntaqM nira#Bajaqth sa A&ga#cCaqth so$&bravIt kaqthA mAq nira#BAqgitiq na tvAq nira#BAkShaqmitya#-bravIqda~ggi#rasa iqme saqtramA#sateq te - [ ] 29

TS 3.1.9.5
su#vaqrgaM ~MloqkaM na prajA#nantiq teBya# iqdaM brAhma#NaM brUhiq te su#vaqrgaM ~MloqkaM ~Myantoq ya e#ShAM paqSavaqstA(gg)ste# dAsyaqntItiq tade$Byo&bravIqt te su#vaqrgaM ~MloqkaM ~Myantoq ya e#ShAM paqSavaq Asaqn tAna#smA adaduqstaM paqSuBiqScara#ntaM ~Myaj~javAqstau ruqdra A&ga#cCaqth so$&bravIqnmamaq vA iqme paqSavaq ityaduqrvai - [ ] 30

TS 3.1.9.6
mahya#miqmAnitya#bravIqnna vai tasyaq ta I#Sataq itya#bravIqd-yad-ya#j~javAqstau hIya#teq mamaq vai taditiq tasmA$d-yaj~javAqstu nAByaqvetyaq(gm)q so$&bravId-yaqj~je mA &&BaqjAtha# te paqSUn nABi ma(gg)#syaq itiq tasmA# eqtaM maqnthina#H sa(gg) srAqvama#juhoqt tatoq vai tasya# ruqdraH paqSUn nABya#manyataq yatraiqta ( ) meqvaM ~MviqdvAn maqnthina#H sa(gg) srAqvaM juqhotiq na tatra# ruqdraH paqSUnaqBi ma#nyate || 31
(daqdhAqtvAq - yata#navatIqryA - u#pajIvaqnIyo# Bavatiq - te& - duqrvai - yatraiqta - mekA#daSa ca) (A9)

TS 3.1.10.1
juShTo# vAqco BU#yAsaqM juShTo# vAqcaspata#yeq devi# vAk | 
yadvAqco madhu#maqt tasmi#n mA dhAqH svAhAq sara#svatyai || 
RuqcA stomaq(gm)q sama#d^^rdhaya gAyaqtreNa# rathaMtaqraM | 
bRuqhad-gA#yaqtrava#rtani ||
yaste$ draqPsaH skanda#tiq yaste# aq(gm)qSurbAqhucyu#to dhiqShaNa#yoruqpasthA$t | 
aqddhvaqryorvAq pariq yaste# paqvitrAqth svAhA#kRutaqmindrA#yaq taM ju#homi || 
yo draqPso aq(gm)qSuH pa#tiqtaH pRu#thiqvyAM pa#rivAqpAt - [ ] 32

TS 3.1.10.2
pu#roqDASA$t karaqmBAt | 
dhAqnAqsoqmAnmaqnthina# indra SuqkrAth svAhA#kRutaqmindrA#yaq taM ju#homi ||
yaste$ draqPso madhu#mA(gm) indriqyAvAqnth svAhA#kRutaqH puna#raqpyeti# deqvAn | 
diqvaH pRu#thiqvyAH paryaqntari#kShAqth svAhA# kRutaqmindrA#yaq taM ju#homi || 
aqddhvaqryurvA RuqtvijA$M prathaqmo yu#jyateq tenaq stomo# yoktaqvya# ityA#huqrvAga#greqgA agra# etvRujuqgA deqveByoq yaSoq mayiq dadha#tI prAqNAn paqSuShu# praqjAM mayi#- [ ] 33

TS 3.1.10.3
caq yaja#mAneq cetyA#haq vAca#meqva tadya#j~jamuqKe yu#naktiq vAstuq vA eqtadyaqj~jasya# kriyateq yadgrahA$n gRuhIqtvA ba#hiShpavamAqna(gm) sarpa#ntiqparA$~jcoq hi yantiq parA#cIBiH stuqvate# vaiShNaqvyarcA punaqretyopa# tiShThate yaqj~jo vai viShNu# ryaqj~jameqvAkaqrviShNoq tvannoq anta#maqH Sarma# yacCa sahantya | 
pra teq dhArA# madhuqScutaq uthsa#M duhrateq ( ) akShi#taqmityA#haq yadeqvAsyaq SayA#nasyopaqSuShya#tiq tadeqvAsyaiqtenA &&*pyA#yayati || 34
(paqriqvAqpAt - praqjAM mayi# - duhrateq - catu#rdaSa ca) (A10)

TS 3.1.11.1
aqgninA# raqyima#Snavaqt poSha#meqva diqvedi#ve | 
yaqSasa#M ~MvIqrava#ttamaM ||
gomA(gm)# aqgne&vi#mA(gm) aqSvI yaqj~jo nRuqvathsa#KAq sadaqmida#pramRuqShyaH | 
iDA#vA(gm) eqSho a#sura praqjAvA$n dIqrGo raqyiH pRu#thubuqdhnaH saqBAvAn# ||
ApyA#yasvaq>1, sante$>2 || 
iqha tvaShTA#ramagriqyaM ~MviqSvarU#paqmupa# hvaye | 
aqsmAka#mastuq keva#laH || 
tanna#stuqrIpaqmadha# poShayiqtnu deva# tvaShTaqrvi ra#rAqNaH sya#sva | 
yato# vIqraH - [ ] 35

TS 3.1.11.2
ka#rmaqNya#H suqdakSho# yuqktagrA#vAq jAya#te deqvakA#maH ||
Siqvastva#ShTariqhA&&* ga#hi viqBuH poSha# uqtatmanA$ | 
yaqj~jeya#j~je naq uda#va || 
piqSa~gga#rUpaH suqBaro# vayoqdhAH SruqShTI vIqro jA#yate deqvakA#maH | 
praqjAM tvaShTAq viShya#tuq nABi#maqsme athA# deqvAnAqmapye#tuq pAtha#H || 
praNo#deq>3 vyA, no# diqvaH >4 || 
pIqpiqvA(gm) saq(gm)q sara#svataqH stanaqM ~Myo viqSvada#r.SataH | 
dhukShIqmahi# praqjAmiSha$M || 36

TS 3.1.11.3
ye te# sarasva Uqrmayoq madhu#manto GRutaqScuta#H | 
teShA$M te suqmnamI#mahe || 
yasya# vraqtaM paqSavoq yantiq sarveq yasya# vraqtamu#paqtiShTha#ntaq Apa#H | 
yasya# vraqte pu#ShTiqpatiqrnivi#ShTaqsta(gm) sara#svantaqmava#se huvema || 
diqvya(gm) su#paqrNaM ~Mva#yaqsaM bRuqhanta#maqpAM garBa#M ~MvRuShaqBamoSha#dhInAM | 
aqBIqpaqto vRuqSh^^TyA taqrpaya#ntaqM ta(gm) sara#svantaqmava#se huvema || 
sinI#vAliq pRuthu#ShTukeq yA deqvAnAqmasiq svasA$ | 
juqShasva# haqvya - [ ] 37

TS 3.1.11.4
mAhu#taM praqjAM de#vi didiDDhi naH || 
yA su#pAqNiH sva#~gguqriH suqShUmA# bahuqsUva#rI | 
tasyai$ viqSpatni#yai haqviH si#nIvAqlyai ju#hotana || 
indra#M ~Mvo viqSvataqsparI>5, ndraqM nara#H>6 || 
asi#tavarNAq hara#yaH supaqrNA mihoq vasA#nAq divaqmut pa#tanti || 
ta A&va#vRutraqnth sada#nAni kRuqtvA&&dit pRu#thiqvI GRuqtairvyu#dyate || 
hira#NyakeSoq raja#so visAqre&hiqrdhuniqrvAta# ivaq dhrajI#mAn | 
Suci#BrAjA uqShasoq - [ ] 38

TS 3.1.11.5
nave#dAq yaSa#svatIrapaqsyuvoq na saqtyAH ||
A te# supaqrNA a#minantaq evai$H kRuqShNo no#nAva vRuShaqBo yadIqdaM | 
SiqvABiqrna smaya#mAnABiqrA&gAqt pata#ntiq miha#H staqnaya#ntyaqBrA || 
vAqSreva# viqdyunmi#mAti vaqthsaM na mAqtA si#Shakti | 
yade#ShAM ~MvRuqShTirasa#rji || 
parva#taSciqnmahi# vRuqddho bi#BAya diqvaSciqth sAnu# rejata svaqne va#H | 
yat krIDa#tha maruta - [ ] 39

TS 3.1.11.6
RuShTiqmantaq Apa# iva saqddhriya#~jco dhavaddhve ||
aqBi kra#nda staqnayaq garBaqmA dhA# udaqnvatAq pari# dIyAq rathe#na | 
dRutiq(gm)q su ka#r.Shaq viShi#taMq nya#~jca(gm) saqmA Ba#vantUqdvatA# nipAqdAH ||
tvaM tyA ciqdacyuqtA&gne# paqSurna yava#se | 
dhAmA# haq yat te# ajaraq vanA# vRuqScantiq Sikva#saH || 
agneq BUrI#Niq tava# jAtavedoq deva# svadhAvoq&mRuta#syaq dhAma# | 
yASca# - [ ] 40

TS 3.1.11.7
mAqyA mAqyinA$M ~MviSvaminvaq tve pUqrvIH sa#ndaqdhuH pRu#ShTabandho || 
diqvo no# vRuqShTiM ma#ruto rarIddhvaqM prapi#nvataq vRuShNoq aSva#syaq dhArA$H | 
aqrvA~geqtena# stanayiqtnunehyaqpo ni#Shiq~jcannasu#raH piqtA na#H || 
pinva#ntyaqpo maqruta#H suqdAna#vaqH payo# GRuqtava#dviqdathe$ShvAq Buva#H | 
atyaqM na miqhe vi na#yanti vAqjinaqmuthsa#M duhanti staqnaya#ntaqmakShi#taM || 
uqdaqpruto# marutaqstA(gm) i#yartaq vRuShTiqM - [ ] 41

TS 3.1.11.8
~Mye viSve# maqruto# juqnanti# | 
kroSA#tiq gardA# kaqnye#va tuqnnA peru#M tu~jjAqnA patye#va jAqyA || 
GRuqtenaq dyAvA#pRuthiqvI madhu#nAq samu#kShataq paya#svatIH kRuNaqtA&&*paq oSha#dhIH | 
Urja#M caq tatra# sumaqtiM ca# pinvathaq yatrA# naro marutaH siq~jcathAq madhu# || 
uduqtyaM >7, ciqtraM >8 || 
auqrvaq-BRuqguqvacCuci#mapnavAnaqvadA hu#ve | 
aqgni(gm) sa#muqdravA#sasaM || 
A saqva(gm) sa#viqturya#thAq Baga#sye ( ) va Buqji(gm) hu#ve | 
aqgni(gm) sa#muqdravA#sasaM || 
huqve vAta#svanaM kaqviM paqrjanya#krandyaq(gm)q saha#H | 
aqgni(gm) sa#muqdravA#sasaM || 42 
(vIqra - iSha(gm)# - haqvya - muqShaso# - maruta - Scaq - vRuShTiqM - Baga#syaq - dvAda#Sa ca) (A11)

Prasna Korvai with starting Padams of 1 to 11 Anuvaakams :- 
(praqjApa#tirakAmayataiq - Sha te# gAyaqtro - yaqj~jaM ~Mvai - praqjApa#teqrjAya#mAnAH - prAjApaqtyA - yo vA aya#thAdevata - miqShTargo# - nigrAqByA$H sthaq - yo vai deqvA - ~jjuShToq - &gninA# raqyi - mekA#daSa )

Korvai with starting Padams of 1, 11, 21 Series of Panchaatis :-
(praqjApa#tirakAmayata - praqjApa#teqrjAya#mAnAq - vyAya#cCanteq - mahya#miqmA - nmAqyA mAqyinAqn - dvica#tvAri(gm)Sat)

First and Last Padam of First Prasnam of Kandam 3:-
(praqjApa#tirakAmayatAq -&gni(gm) sa#muqdravA#sasaM )

|| hari#H oM ||

|| kRuShNa yajurvedIya taittirIya saMhitAyAM tRutIyakANDe prathamaH praSnaH samAptaH ||

3.1.1	Appendix
1.	3.1.11.1 - A pyA#yasvaq >1
ApyA#svaq same#tu te viqSvata#H somaq vRuShNi#yaM |
BavAq vAja#sya saMgaqthe || (Appearing in TS 4-2-7-4)

2.	3.1.11.1 - sante# >2
saM teq payA(gm)#siq samu# yantuq vAjAqH saM ~MvRuShNi#yAn yaBimAtiqShAha#H |
AqpyAya#mAno aqmRutA#ya soma diqvi SravA(gg)#syuttaqmAni# dhiShva || 
(Appearing in TS 4-2-7-4)

3 & 4. 3.1.11.2 - praNo# deqvyA>3, no# diqvaH>4
praNo# deqvI sara#svatIq vAje#BirvAqjinI#vatI | dhIqnAma#viqtrya#vatu ||

A no# diqvo bRu#haqtaH parva#tAqdA sara#svatI yajaqtA ga#ntu yaqj~jaM | 
hava#M deqvI ju#juShAqNA GRuqtAcI# SaqgmAM noq vAca#muSaqtI SRu#Notu |
(Appearing in TS 1.8.22.1)

5 & 6. 3.1.11.4 - indra#M ~Mvo viqSvataqsparI>5 ,ndraqM nara#H>6
indra#M ~Mvo viqSvataqspariq havA#maheq jane$ByaH | aqsmAka#mastuq keva#laH || 

indraqM naro# neqmadhi#tA havanteq yatpAryA# yuqnaja#teq dhiyaqstAH |
SUroq nRuShA#tAq Sava#saScakAqna A goma#ti vraqje Ba#jAq tvannaH# ||
(Appearing in TS 1.6.12.1)

7 & 8. 3.1.11.8 - uduqtyaM>7, ciqtraM>8 |
uduq tyaM jAqtave#dasaM deqvaM ~Mva#hanti keqtava#H | dRuqSe viSvA#yaq sUrya$M ||

ciqtraM deqvAnAqmuda#gAqdanI#kaqM cakShu# rmiqtrasyaq varu#NasyAq&gneH |
A& prAq dyAvA#pRuthiqvI aqntari#kShaq(gm)q sUrya# AqtmA jaga#tastaqsthuSha#Sca || 
(Appearing in TS 1.4.43.1)

oM namaH paramAtmane, SrI mahAgaNapataye namaH, SrI guruByo namaH
haqriqH oM
=========================================
3.2	tRutIyakANDe dvitIya: praSnaH - pavamAnagrAhAdInAM vyAKYAnaM

TS 3.2.1.1
yo vai pava#mAnAnAmanvAroqhAn viqdvAn yajaqte&nuq pava#mAnAqnA ro#hatiq na pava#mAneqByo-&va# cCidyate Syeqno#&si gAyaqtraCa#ndAq anuq tvA&&ra#Be svaqsti mAq saM pA#raya supaqrNo#&si triqShTupCa#ndAq anuq tvA&&ra#Be svaqsti mAq saM pA#rayaq saGA#&siq jaga#tICandAq anuq tvA&&ra#Be svaqsti mAq saMpA#raqyetyA#haiqte- [ ] 1

TS 3.2.1.2
vai pava#mAnAnAmanvAroqhAstAn ya eqvaM ~MviqdvAn yajaqte&nuq pava#mAnAqnA ro#hatiq na pava#mAneqByo&va# cCidyateq yo vai pava#mAnasyaq santa#tiqM ~Mvedaq sarvaqmAyu#retiq na puqrA&&yu#ShaqH pra mI#yate paSuqmAn Ba#vati viqndate$ praqjAM pava#mAnasyaq grahA# gRuhyaqnte&thaq vA a#syaiqte&gRu#hItA droNakalaqSa A#dhavaqnIya#H pUtaqBRut tAn yadagRu#hItvopAkuqryAt pava#mAnaqM ~Mvi - [ ] 2

TS 3.2.1.3
cCi#ndyAqt taM ~MviqcCidya#mAnamaddhvaqryoH prAqNo&nuq vicCi#dye-topayAqmagRu#hIto&si praqjApa#tayeq tveti# droNakalaqSamaqBi mRu#SeqdindrA#yaq tvetyA#dhavaqnIyaqM ~MviSve$ByastvA deqveByaq iti# pUtaqBRutaqM pava#mAnameqva tath saM ta#notiq sarvaqmAyu#retiq na puqrA&&yu#ShaqH pramI#yate paSuqmAn Ba#vati 
viqndate$ praqjAM || 3 
(eqte - vi - dvica#tvAri(gm)Sacca) (A1)

TS 3.2.2.1
trINiq vAva sava#nAqnyatha# tRuqtIyaq(gm)q sava#naqmava# lumpantyanaq(gm)qSu kuqrvanta# 
upAq(gm)qSu(gm)huqtvopA(gm)#SupAqtre&(gm)#SumaqvAsyaq tantRu#tIyasavaqne# &piqsRujyAqBi Shu#NuyAqdyadA$pyAqyaya#tiq tenA(gm)#Suqmadyada#BiShuqNotiq tena#rjIqShi sarvA$Nyeqva tath sava#nAnya(gm)Suqmanti# Suqkrava#nti saqmAva#dvIryANi karotiq dvau sa#muqdrau vita#tAvajUqryau paqryAva#rtete jaqThare#vaq pAdA$H | 
tayoqH paSya#ntoq ati# yantyaqnyamapa#SyantaqH - [ ] 4

TS 3.2.2.2
setuqnA&ti# yantyaqnyaM || 
dve dradha#sI saqtatI# vastaq eka#H keqSI viSvAq Buva#nAni viqdvAn | 
tiqroqdhAyaiqtyasi#taqM ~MvasA#naH SuqkramA da#tte anuqhAya# jAqryai || 
deqvA vai yadyaqj~je&ku#rvataq tadasu#rA akurvataq te deqvA eqtaM 
ma#hAyaqj~jama#paSyaqn tama#tanvatAgnihoqtraM ~Mvraqtama#kurvataq tasmAqd dvivra#taH syAqd dvir^^hya#gnihoqtraM juhva#ti paurNamAqsaM ~Myaqj~jama#gnIShoqmIya#M - [ ] 5

TS 3.2.2.3
paqSuma#kurvata dAqrSyaM ~Myaqj~jamA$gneqyaM paqSuma#kurvata vaiSvadeqvaM prA#tassavaqna -ma#kurvata varuNapraGAqsAn mAddhya#diMnaq(gm)q sava#na(gm) sAkameqdhAn pi#tRuyaqj~jaM trya#mbakA(gg)-stRutIyasavaqnama#kurvataq tame#ShAqmasu#rA yaqj~ja -maqnvavA#jigA(gm) saMq taM nA&nvavA#yaqn te$&bruvannaddhvartaqvyA vA iqme deqvA a#BUvaqnnitiq tada#ddhvaqrasyA$&ddhvaraqtvaM tato# deqvA aBa#vaqn parA&su#rAq ya eqvaM ~MviqdvAnth some#naq yaja#teq Bava#tyAqtmanAq parA$ ( ) &syaq BrAtRu#vyo Bavati || 6 
(apa#Syanto& - gnIShoqmIya# - mAqtmanAq parAq - trINi# ca) (A2)

TS 3.2.3.1
paqriqBUraqgniM pa#riqBUrindra#M pariqBUrviSvA$n deqvAn pa#riqBUrmA(gm) saqha bra#hmavarcaqsenaq sa na#H pavasvaq SaM gaveq SaM janA#yaq Samarva#teq Sa(gm) rA#jaqnnoSha#dhIqByo &cCi#nnasya te rayipate suqvIrya#sya rAqyaspoSha#sya dadiqtAra#H syAma | 
tasya# me rAsvaq tasya# te BakShIyaq tasya# ta iqdamunmRu#je || 
prAqNAya# me varcoqdA varca#se pavasvA pAqnAya# vyAqnAya# vAqce - [ ] 7

TS 3.2.3.2
da#kShakraqtuByAqM cakShu#rByAM me varcoqdau varca#se pavethAq(gg)q SrotrA#yAq &&*tmane &~gge$Byaq Ayu#She vIqryA#yaq viShNoqrindra#syaq viSve#ShAM deqvAnA$M jaqThara#masi varcoqdA meq varca#se pavasvaq ko#&siq ko nAmaq kasmai$ tvAq kAya# tvAq yaM tvAq someqnAtI#tRupaqM ~MyaM tvAq someqnAmI#mada(gm) supraqjAH praqjayA# BUyAsa(gm) suqvIro# vIqraiH suqvarcAq varca#sA suqpoShaqH poShaiq-rviSve$Byo me rUqpeByo# varcoqdA- [ ] 8

TS 3.2.3.3
varca#se pavasvaq tasya# me rAsvaq tasya# te BakShIyaq tasya# ta iqdamunmRu#je || 
buBU#Shaqnnave$kShetaiqSha vai pAtri#yaH praqjApa#tiryaqj~jaH praqjApa#tiqstameqva ta#rpayatiq 
sa e#naM tRuqpto BUtyAq&Bi pa#vate brahmavarcaqsakAqmo-&ve$kShetaiqSha vai pAtri#yaH praqjApa#tiryaqj~jaH praqjApa#tiqstameqva ta#rpayatiq sa e#naM tRuqpto bra#hmavarcaqsenAqBi pa#vata AmayAqvya - [ ] 9

TS 3.2.3.4
ve$kShetaiqSha vai pAtri#yaH praqjApa#tiryaqj~jaH praqjApa#tiqstameqva ta#rpayatiq sa e#naM tRuqpta Ayu#ShAq&Bi pa#vate&Biqcaraqnnave$kShetaiqSha vai pAtri#yaH praqjApa#tiryaqj~jaH praqjApa#tiqstameqva ta#rpayatiq sa e#naM tRuqptaH prA#NApAqnAByA$M ~MvAqco da#kShakraqtuByAqM cakShu#rByAq(gg)q SrotrA$ByA-mAqtmano&~gge$Byaq 
Ayu#Shoq&ntare#ti tAqjak pra dha#nvati || 10
(vAqce-rUqpeByo# varcoqdA - A#mayAqvI - pa~jca#catvAri(gm)Sacca) (A3)

TS 3.2.4.1
sPyaH svaqstirvi#GaqnaH svaqstiH par.Suqrvedi#H paraqSurna#H svaqstiH | 
yaqj~jiyA# yaj~jaqkRuta#H sthaq te mAqsmin yaqj~ja upa# hvayaddhvaqmupa# mAq dyAvA#pRuthiqvI hva#yetAqmupA$&&*stAqvaH kaqlaSaqH somo# aqgnirupa# deqvA upa# yaqj~ja upa# mAq hotrA# upahaqve hva#yantAqM namoq&gnaye# maKaqGnemaqKasya# mAq yaSo$&ryAqdityA#havaqnIyaqmupa# tiShThate yaqj~jo vai maqKo - [ ] 11

TS 3.2.4.2
yaqj~jaM ~MvAva sa tada#haqn tasmA# eqva na#maqskRutyaq sadaqH prasa#rpatyAqtmano&nA$rtyaiq namo# ruqdrAya# maKaqGne nama#skRutyA mA pAqhItyAgnI$ddhraqM tasmA# eqva na#maqskRutyaq sadaqH prasa#rpatyAqtmano&nA$rtyaiq namaq indrA#ya maKaqGna i#ndriqyaM me# vIqrya#M mA nirva#dhIqriti# hoqtrIya#mAqSiSha#meqvaitAmA SA$sta^^indriqyasya# 
vIqrya#syAni#rGAtAyaq yA vai - [ ] 12

TS 3.2.4.3
deqvatAqH sadaqsyArti#mAqrpaya#ntiq yastA viqdvAn praqsarpa#tiq na sadaqsyArtiqmArcCa#tiq namoq&gnaye# maKaqGna ityA#haiqtA vai deqvatAqH sadaqsyArtiqmA&rpa#yantiq tA ya eqvaM ~MviqdvAn praqsarpa#tiq na sadaqsyArtiqmArcCa#ti ddRuqDhe stha#H Sithiqre saqmIcIq mA&(gm)ha#saspAtaq(gm)q sUryo# mA deqvo diqvyAda(gm)ha#saspAtu vAqyuraqntari#kShA - [ ] 13

TS 3.2.4.4
daqgniH pRu#thiqvyA yaqmaH piqtRuByaqH sara#svatI manuqShye$Byoq devI$ dvArauq mA mAq saM tA$ptaqM namaqH sada#seq namaqH sada#saqspata#yeq namaqH saKI#nAM puroqgANAqM cakShu#Sheq namo# diqve nama#H pRuthiqvyA ahe# daidhiShaqvyodata#stiShThAq&nyasyaq sada#ne sIdaq yo$&smat pAka#taraq unniqvataq uduqdvata#Sca geShaM pAqtaM mA$ dyAvApRuthivI aqdyAhnaqH sadoq vai praqsarpa#ntaM - [ ] 14

TS 3.2.4.5
piqtaro&nuq prasa#rpantiq ta e#namISvaqrA hi(gm)si#toqH sada#H praqsRupya# dakShiNAqd^^rdhaM pare$kSheqtA&ga#nta pitaraH pitRuqmAnaqhaM ~MyuqShmABi#rBUyAsa(gm) supraqjasoq mayA# yUqyaM BU#yAqstetiq teBya# eqva na#maqskRutyaq sadaqH prasa#rpatyAqtmano&nA$rtyai || 15
(maqKo - vA - aqntari#kShAt - praqsarpa#ntaqM - traya#stri(gm)Sacca) (A4)

TS 3.2.5.1
BakShehiq mA &&vi#Sa dIrGAyuqtvAya# SantanuqtvAya# rAqyaspoShA#yaq varca#se suprajAqstvAyehi# vaso puro vaso priqyo me# hRuqdo$&syaqSvino$stvA bAqhuByA(gm)# sadhyAsaM nRuqcakSha#saM tvA deva soma suqcakShAq ava# KyeShaM 
maqndrA&BiBU#tiH keqturyaqj~jAnAqM ~MvAgju#ShAqNA soma#sya tRupyatu maqndrA sva#rvAqcyadi#tiqranA#hata SIrShNIq vAgju#ShAqNA soma#sya tRupyaqtvehi# viSvacar.ShaNe - [ ] 16

TS 3.2.5.2
SaqmBUrma#yoqBUH svaqsti mA# harivarNaq praca#raq kratveq dakShA#ya rAqyaspoShA#ya suvIqratA#yaiq mA mA# rAjaqn vi bI#BiShoq mA meq hArdi# tviqShA va#dhIH | 
vRuSha#Neq SuShmAqyA&&yu#Sheq varca#se || 
vasu#mad-gaNasya soma deva te matiqvida#H prAtaqssavaqnasya# gAyaqtraCa#ndasaq indra#pItasyaq narAqSa(gm)sa#pItasya piqtRupI#tasyaq madhu#mataq upa#hUtaqsyopa#hUto BakShayAmi ruqdrava#d-gaNasya soma deva te matiqvidoq mAddhya#ndinasyaq sava#nasya triqShTupCa#ndasaq indra#pItasyaq narAqSa(gm) sa#pItasya - [ ] 17

TS 3.2.5.3
piqtRupI#tasyaq madhu#mataq upa#hUtaqsyopa#hUto BakShayAmyAdiqtyava#d-gaNasya soma deva te matiqvida#stRuqtIya#syaq sava#nasyaq jaga#tICandasaq indra#pItasyaq narAqSa(gm) sa#pItasya piqtRupI#tasyaq madhu#mataq upa#hUtaqsyopa#hUto BakShayAmi || 
ApyA#yasvaq same#tu te viqSvata#H somaq vRuShNi#yaM | 
BavAq vAja#sya sa~ggaqthe || 
hinva# meq gAtrA# harivo gaqNAn meq mA vitI#tRuShaH | 
Siqvo me# saptaqrq.ShInupa# tiShThasvaq mA me&vAq~gnABiqmati# - [ ] 18

TS 3.2.5.4
gAH || 
apA#maq soma#maqmRutA# aBUqmA&da#rSmaq jyotiqravi#dAma deqvAn | 
kimaqsmAn kRu#NavaqdarA#tiqH kimu# dhUqrtira#mRutaq martya#sya ||
yanma# Aqtmano# miqndA&BU#daqgnistat punaqrA&hA$rjAqtave#dAq vica#r.ShaNiH || 
puna#raqgniScakShu#radAqt-punaqrindroq bRuhaqspati#H | 
puna#rme aSvinA yuqvaM cakShuqrA dha#ttamaqkShyoH || 
iqShTaya#juShaste deva soma stuqtasto#masya - [ ] 19

TS 3.2.5.5
Saqstoktha#syaq hari#vataq indra#pItasyaq madhu#mataq upa#hUtaqsyopa#hUto BakShayAmi || 
AqpUryAqH sthA&&mA# pUrayata praqjayA# caq dhane#na ca || 
eqtat te# tataq ye caq tvAmanveqtat te# pitAmaha prapitAmahaq ye caq tvAmanvatra# pitaro yathABAqgaM ma#ndaddhvaqM namo# vaH pitaroq rasA#yaq namo# vaH pitaraqH SuShmA#yaq namo# vaH pitaro jIqvAyaq namo# vaH pitaraH - [ ] 20

TS 3.2.5.6
svaqdhAyaiq namo# vaH pitaro maqnyaveq namo# vaH pitaro GoqrAyaq pita#roq namo# voq ya eqtasmi#n ~Mloqkestha yuqShmA(gg)ste&nuq ye$&smin ~Mloqke mAM te&nuq ya eqtasmi#n ~Mloqke stha yUqyaM teShAqM ~Mvasi#ShThA BUyAstaq ye$&smin ~Mloqke#&haM teShAqM ~Mvasi#ShTho BUyAsaqM prajA#pateq na tvadeqtAnyaqnyo viSvA# jAqtAniq 
pariqtA ba#BUva | 21

TS 3.2.5.7
yat kA#mAste juhuqmastanno# astu vaqya(gg) syA#maq pata#yo rayIqNAM || 
deqvakRu#taqsyaina#so &vaqyaja#namasi manuqShya#kRutaqsyaina#so &vaqyaja#namasi piqtRukRu#taqsyaina#so &vaqyaja#namasyaqPsu dhauqtasya# soma deva teq nRuBi#H suqtasyeqShTa ya#juShaH stuqtasto#masya Saqstoktha#syaq yo BaqkSho^^a#Svaqsaniqryo goqsaniqstasya# te piqtRuBi#rBaqkShaM kRu#taqsyo-pa#hUtaqsyopa#hUto BakShayAmi || 22
(viqSvaqcaqr.ShaqNeq - triqShTupCa#ndasaq indra#pItasyaq narAqSa(gm) sa#pItaqsyA - &ti# -stuqtasto#masya - jIqvAyaq namo# vaH pitaro - baBUvaq - catu#ScatvAri(gm)Sacca) (A5)

TS 3.2.6.1
maqhIqnAM payo#&siq viSve#ShAM deqvAnA$M taqnUr RuqddhyAsa#maqdya pRuSha#tInAqM grahaqM pRuSha#tInAqM graho#&siq viShNoqrq.hRuda#yamaqsyeka#miShaq viShNuqstvA&nuq vica#krame BUqtirdaqddhnA GRuqtena# vad^^rdhatAqM tasya# meqShTasya# vIqtasyaq dravi#NaqmA ga#myAqjjyoti#rasi vaiSvAnaqraM pRuS~ji#yai duqgdhaM ~MyAva#tIq dyAvA#pRuthiqvI ma#hiqtvA yAva#cca saqpta sindha#vo vitaqsthuH | tAva#ntamindra teq - [ ] 23

TS 3.2.6.2
graha(gm)# saqhorjA gRu#hNAqmyastRu#taM || 
yat kRu#ShNaSakuqnaH pRu#ShadAqjyama#vamRuqSecCUqdrA a#sya praqmAyu#kAH syuqryacC^^vA &va#mRuqSeccatu#ShpAdo&sya paqSava#H praqmAyu#kAH syuqryath skandeqd-yaja#mAnaH praqmAyu#kaH syAt paqSavoq vai pRu#ShadAqjyaM paqSavoq vA eqtasya# skandantiq yasya# pRuShadAqjya(gg) skanda#tiq yat pRu#ShadAqjyaM 
puna#rgRuqhNAti# paqSUneqvAsmaiq puna#rgRuhNAti prAqNo vai pRu#ShadAqjyaM prAqNo vA - [ ] 24

TS 3.2.6.3
eqtasya# skandatiq yasya# pRuShadAqjya(gg) skanda#tiq yat pRu#ShadAqjyaM puna#rgRuqhNAti# prAqNameqvAsmaiq puna#rgRuhNAtiq hira#NyamavaqdhAya# gRuhNAtyaqmRutaqM ~Mvai hira#NyaM prAqNaH pRu#ShadAqjyamaqmRuta#meqvAsya# prAqNe da#dhAti SaqtamA#naM Bavati SaqtAyuqH puru#ShaH Saqtendri#yaq Ayu#Shyeqvendriqye prati#tiShThaqtyaSvaqmava# GrApayati prAjApaqtyo vA aSva#H prAjApaqtyaH prAqNaH svAdeqvAsmaiq yone$H prAqNaM ( ) nirmi#mIteq vi vA eqtasya# yaqj~jaSCi#dyateq yasya# pRuShadAqjya(gg) skanda#ti vaiShNaqvyarcA puna#rgRuhNAti yaqj~jo vai viShNu#ryaqj~jenaiqva yaqj~ja(gm) saM ta#noti || 25
(teq - pRuqShaqdAqjyaM prAqNo vai - yone$H prAqNaM - dvAvi(gm)#SatiSca) (A6)

TS 3.2.7.1
deva# savitareqtat teq prA&&*haq tat pra ca# suqva pra ca# yajaq bRuhaqspati#rbraqhmA &&yu#ShmatyA Ruqco mA gA#ta tanUqpAth sAmna#H saqtyA va# AqSiSha#H santu saqtyA AkU#taya RuqtaM ca# saqtyaM ca# vadata stuqta deqvasya# saviqtuH pra#saqve stuqtasya# stuqtamaqsyUrjaqM mahya(gg)# stuqtaM du#hAqmA mA$ stuqtasya# stuqtaM ga#myAcCaqstrasya# Saqstra - [ ] 26

TS 3.2.7.2
maqsyUrjaqM mahya(gm)# SaqstraM du#hAqmA mA# Saqstrasya# SaqstraM ga#myA-dindriqyAva#nto vanAmahe dhukShIqmahi# praqjAmiSha$M || 
sA me# saqtyA&&SIrdeqveShu# BUyAd-brahmavarcaqsaM mA&& ga#myAt || 
yaqj~jo ba#BUvaq sa A ba#BUvaq sapraja#j~jeq sa vA#vRudhe | 
sa deqvAnAqmadhi#-patirbaBUvaq so aqsmA(gm) adhi#patIn karotu vaqya(gg) syA#maq pata#yo rayIqNAM || 
yaqj~jo vAq vai - [ ] 27

TS 3.2.7.3
yaqj~japa#tiM duqhe yaqj~japa#tirvA yaqj~jaM du#heq sa yaH stu#taSaqstrayoqrdohaqma vi#dvAqnaq. yaja#teq taM ~Myaqj~jo du#heq sa iqShTvA pApI#yAn Bavatiq ya e#nayoqrdoha#M ~MviqdvAn yaja#teq sa yaqj~jaM du#heq sa iqShTvA vasI#yAn Bavati stuqtasya# stuqtamaqsyUrjaqM mahya(gg)# stuqtaM du#hAqmA mA$ stuqtasya# stuqtaM ga#myAcCaqstrasya# SaqstramaqsyUrjaqM mahya(gm)# SaqstraM du#hAq ( ) mA mA# Saqstrasya# SaqstraM ga#myAqdityA#haiqSha vai stu#taSaqstrayoqrdohaqstaM ~Mya eqvaM ~MviqdvAn yaja#te duqha eqva yaqj~jamiqShTvA vasI#yAn Bavati || 28
(SaqstraM - ~Mvai - Saqstrandu#hAqM - dvAvi(gm)#SatiSca) (A7)

TS 3.2.8.1
SyeqnAyaq patva#neq svAhAq vaTthsvaqyama#BigUrtAyaq namo# viShTaqmBAyaq dharma#Neq svAhAq vaTthsvaqyama#BigUrtAyaq nama#H pariqdhaye# janaqpratha#nAyaq svAhAq vaTthsvaqyama#BigUrtAyaq nama# Uqrje hotrA#NAq(gg)q svAhAq vaTthsvaqyama#BigUrtAyaq namaqH paya#seq hotrA#NAq(gg)q svAhAq vaTthsvaqyama#BigUrtAyaq nama#H praqjApa#tayeq mana#veq svAhAq vaTthsvaqyama#BigUrtAyaq nama# RuqtamRu#tapAH suvarvAqTthsvAhAq vaTthsvaqyama#BigUrtAyaq nama#stRuqpantAq(gm)q hotrAq madho$rGRuqtasya# yaqj~japa#tiqmRuSha#yaq ena#sA - [ ] 29

TS 3.2.8.2
&&huH | 
praqjA nirBa#ktA anutaqpyamA#nA madhaqvyau$ stoqkAvapaq tau ra#rAdha || 
saM naqstAByA(gm)# sRujatuviqSvaka#rmA GoqrA RuSha#yoq namo# astveByaH | 
cakShu#Sha eShAqM mana#saSca saqndhau bRuhaqspata#yeq mahiq Shad dyuqmannama#H || 
namo# viqSvaka#rmaNeq sa u# pAtvaqsmAna#naqnyAnth-so#maqpAn manya#mAnaH | 
prAqNasya# viqdvAnth sa#maqre na dhIraq ena#ScakRuqvAn mahi# baqddha e#ShAM || 
taM ~Mvi#Svakarmaqn - [ ] 30

TS 3.2.8.3
-pra mu#~jcA svaqstayeq ye BaqkShaya#ntoq na vasU$nyAnRuqhuH | 
yAnaqgnayoq&nvata#pyantaq dhiShNi#yA iqyaM teShA#mavaqyA duri#Sh^^Tyaiq svi#ShTiM naqstAM kRu#Notu viqSvaka#rmA || 
nama#H piqtRuByo# aqBi ye noq aKya#n yaj~jaqkRuto# yaqj~jakA#mAH sudeqvA a#kAqmA voq dakShi#NAqM na nI#nimaq mA naqstasmAq dena#saH pApayiShTa | 
yAva#ntoq vai sa#daqsyA$ste sarve# dakShiqNyA$steByoq yo dakShi#NAqM na-[ ] 31

TS 3.2.8.4
nayeqdaiByo# vRuScyetaq yad-vai$SvakarmaqNAni# juqhoti# sadaqsyA#neqva tat prI#NAtyaqsme de#vAsoq vapu#She cikithsataq yamAqSirAq dampa#tI vAqmama#S~juqtaH | 
pumA$n puqtro jA#yate viqndateq vasvathaq viSve# araqpA e#dhate gRuqhaH || 
AqSIqrdAqyA dampa#tI vAqmama#S~jutAqmari#ShToq rAya#H sacatAq(gm)q samo#kasA | 
ya A&si#caqth saM du#gdhaM kuqmByA saqheShTenaq yAmaqnnama#tiM jahAtuq saH || 
saqrpiqrgrIqvI - [ ] 32

TS 3.2.8.5
pIva#ryasya jAqyA pIvA#naH puqtrA akRu#SAso asya | 
saqhajA#niqryaH su#maKaqsyamA#naq indrA#yAq&&*Sira(gm)# saqha kuqmByA&dA$t || 
AqSIrmaq Urja#muqta su#prajAqstvamiSha#M dadhAtuq dravi#Naq(gm)q sava#rcasaM | 
saqM jayaqn kShetrA#Niq saha#sAq&hami#ndra kRuNvAqno aqnyA(gm) adha#rAnthsaqpatnAn# || 
BUqtama#si BUqte mA# dhAq muKa#masiq muKa#M BUyAsaqM dyAvA#pRuthiqvIByA$M tvAq pari#gRuhNAmiq viSve$ tvA deqvA vai$SvAnaqrAH - [ ] 33

TS 3.2.8.6
pracyA#vayantu diqvi deqvAn dRu(gm)#hAqntari#kSheq vayA(gm)#si pRuthiqvyAM pArthi#vAn dhruqvaM dhruqveNa# haqviShA&vaq soma#M nayAmasi | 
yathA# naqH sarvaqmijjaga#dayaqkShma(gm) suqmanAq asa#t | 
yathA# naq indraq idviSaqH keva#lIqH sarvAqH sama#nasaqH kara#t | 
yathA# naqH sarvAq iddiSoq&smAkaqM keva#lIqrasann# || 34
(ena#sA - viSvakarmaqn - yo dakShi#NAqM na - sa#rpirgrIqvI - vai$SvanaqrA - Sca#tvAriq(gm)qSacca#) (A8)

TS 3.2.9.1
yadvai hotA$ddhvaqryuma#ByAqhvaya#teq vajra#menamaqBi prava#rtayaqtyuktha#SAq ityA#ha prAtassavaqnaM pra#tiqgIryaq trINyeqtAnyaqkSharA#Ni triqpadA# gAyaqtrI gA#yaqtraM prA#tassavaqnaM gA#yatriqyaiva prA#tassavaqne vajra#maqntad^^rdha#tta uqkthaM ~MvAqcItyA#haq mAddhya#diMnaq(gm)q sava#naM pratiqgIrya# caqtvAryeqtAnyaq-kSharA#Niq catu#ShpadA triqShTup traiShTu#BaqM mAddhya#diMnaq(gm)q sava#naM triqShTuBaiqva mAddhya#ndineq sava#neq 
vajra#maqntad^^rdha#tta-[ ] 35

TS 3.2.9.2
uqkthaM ~MvAqcIndrAqyetyA#ha tRutIyasavaqnaM pra#tiqgIrya# saqptaitAnyaqkSharA#Ni saqptapa#dAq Sakva#rI SAkvaqro vajroq vajre#Naiqva tRu#tIyasavaqne vajra#maqntad^^rdha#tte brahmavAqdino# vadantiq sa tvA a#ddhvaqryuH syAqdyo ya#thAsavaqnaM pra#tigaqre CandA(gm)#si sampAqdayeqt teja#H prAtaH savaqna Aqtman dadhI#tendriqyaM 
mAddhya#ndineq sava#ne paqSU(gg) stRu#tIyasavaqna ityuktha#SAq ityA#ha prAtassavaqnaM pra#tiqgIryaq trINyeqtAnyaqkSharA#Ni - [ ] 36

TS 3.2.9.3
triqpadA# gAyaqtrI gA#yaqtraM prA#tassavaqnaM prA#tassavaqna eqva pra#tigaqre CandA(gm)#siq saMpA#dayaqtyathoq tejoq vai gA#yaqtrI teja#H prAtaH savaqnaM teja# eqva prA#tassavaqna Aqtman dha#tta uqkthaM ~MvAqcItyA#haq mAddhya#ndinaq(gm)q sava#naM pratiqgIrya# caqtvAryeqtAnyaqkSharA#Niq catu#ShpadA triqShTup traiShTu#BaqM mAddhya#ndinaq(gm)q sava#naqM mAddhya#diMna eqva sava#ne pratigaqre CandA(gm)#siq saMpA#dayaqtyatho# indriqyaM ~Mvai triqShTugi#ndriqyaM mAddhya#diMnaq(gm)q sava#na - [ ] 37

TS 3.2.9.4
-mindriqyameqva mAddhya#ndineq sava#na Aqtman dha#tta uqkthaM ~MvAqcIndrAqyetyA#ha tRutIyasavaqnaM pra#tiqgIrya# saqptaitAnyaqkSharA#Ni saqptapa#dAq Sakva#rI SAkvaqrAH paqSavoq jAga#taM tRutIyasavaqnaM tRu#tIyasavaqna eqva pra#tigaqre CandA(gm)#siq saMpA#dayaqtyatho# paqSavoq vai jaga#tI paqSava#stRutIyasavaqnaM paqSUneqva 
tRu#tIyasavaqna Aqtman dha#tteq yadvai hotA$&ddhvaqryuma#ByAqhvaya#ta Aqvya#masmin dadhAtiq tadyannA - [ ] 38

TS 3.2.9.5
paqhanI#ta puqrA&sya# saM~MvathsaqrAd-gRuqha A ve#vIraq~jCo(gm)sAq moda# iqveti# praqtyAhva#yateq tenaiqva tadapa# hateq yathAq vA Aya#tAM praqtIkSha#ta eqvama#ddhvaqryuH pra#tigaqraM pratI$kShateq yada#Bi pratigRuNIqyAdyathA &&ya#tayA samRuqcCate# tAqdRugeqva tadyada#d^^rdhaqrcAllupye#taq yathAq dhAva#dByoq hIya#te tAqdRugeqva tat praqbAhuqgvA RuqtvijA#mudgIqthA u#dgIqtha eqvod-gA#tRuqNA - [ ] 39

TS 3.2.9.6
mRuqcaH pra#Naqva u#kthaSaq(gm)qsinA$M pratigaqro$&ddhvaryUqNAM ~Mya eqvaM ~MviqdvAn pra#tigRuqNAtya#nnAqda eqva Ba#vaqtyA&sya# praqjAyA$M ~MvAqjI jA#yata iqyaM ~Mvai hotAq&sAva#ddhvaqryuryadAsI#naqH Sa(gm) sa#tyaqsyA eqva taddhotAq naityAsta# ivaq hIyamatho# iqmAmeqva tenaq yaja#mAno duheq yat tiShTha#n pratigRuqNAtyaqmuShyA# 
eqva tada#ddhvaqryurnaitiq - [ ] 40

TS 3.2.9.7
tiShTha#tIvaq hya#sAvatho# aqmUmeqva tenaq yaja#mAno duheq yadAsI#naqH Sa(gm)sa#tiq tasmA#diqtaH pra#dAnaM deqvA upa# jIvantiq yat tiShTha#n pratigRuqNAtiq tasmA#daqmuta#H pradAnaM manuqShyA# upa# jIvantiq yat prA~gAsI#naqH Sa(gm)sa#ti praqtya~g tiShTha#n pratigRuqNAtiq tasmA$t prAqcInaq(gm)q reto# dhIyate praqtIcI$H praqjA jA#yanteq yadvai hotA$&ddhvaqryuma#ByAqhvaya#teq vajra#menamaqBi prava#rtayatiq ( ) parAq~gA va#rtateq vajra#meqva tanni ka#roti || 41
(sava#neq vajra#maqntardha#tteq - trINyeqtAnyaqkSharA#NI - ndriqyaM mAdhya#ndinaq(gm)q sava#naqM - no - dgA#tRuqNA - ma#dhvaqryurnaiti# - vartayatyaq - ShTau ca#) (A9)

TS 3.2.10.1
uqpaqyAqmagRu#hIto&si vAkShaqsada#si vAqkpAByA$M tvA kratuqpAByA#maqsya yaqj~jasya# dhruqvasyA&ddhya#-kShAByAM gRuhNA-myupayAqmagRu#hIto&syRutaqsada#si cakShuqShpAByA$M tvA kratuqpAByA#maqsya yaqj~jasya# dhruqvasyA&ddhya#kShAByAM gRuhNAmyupayAqmagRu#hIto&si Srutaqsada#si SrotraqpAByA$M tvA kratuqpAByA#maqsya yaqj~jasya# dhruqvasyA&ddhya#kShAByAM gRuhNAmi deqveBya#stvA viqSvade#veByastvAq viSve$ByastvA deqveByoq viShNa#vurukramaiqSha teq somaqsta(gm) ra#kShasvaq - [ ] 42

TS 3.2.10.2
taM te# duqScakShAq mA&va# Kyaqnmayiq vasu#H puroqvasu#rvAqkpA vAca#M me pAhiq mayiq vasu#rviqdadva#suScakShuqShpAScakShu#r me pAhiq mayiq vasu#H saqM~Myadva#suH SrotraqpAH Srotra#M me pAhiq BUra#siq SreShTho# raSmIqnAM prA#NaqpAH prAqNaM me# pAhiq dhUra#siq SreShTho# raSmIqnAma#pAnaqpA a#pAqnaM me# pAhiq yo na# indravAyU mitrAvaruNA-vaSvinAvaBiqdAsa#tiq BrAtRu#vya ( ) uqtpipI#te SuBaspatI iqdamaqhaM tamadha#raM pAdayAmiq yathe$ndrAq&hamu#ttaqmaSceqtayA#ni || 43
(raqkShaqsvaq - BrrAtRu#vyaq - strayo#daSa ca) (A10)

TS 3.2.11.1
pra so a#gneq tavoqtiBi#H suqvIrA#Bistaratiq vAja#karmaBiH | 
yasyaq tva(gm) saqKyamAvi#tha || 
pra hotre# pUqrvyaM ~Mvacoq&gnaye# BaratA bRuqhat | 
viqpAM jyotI(gm)#Shiq biBra#teq na veqdhase$ || 
agneq trI teq vAji#nAq trI ShaqdhasthA# tiqsraste# jiqhvA Ru#tajAta pUqrvIH | 
tiqsra u# te taqnuvo# deqvavA#tAqstABi#rnaH pAhiq giroq apra#yucCaqnn || 
saM ~MvAqm karma#NAq samiqShA - [ ] 44

TS 3.2.11.2
hi#noqmIndrA#-viShNUq apa#saspAqre aqsya | 
juqShethA$M ~Myaqj~jaM dravi#NaM ca dhattaqmari#ShTairnaH paqthiBi#H pAqraya#ntA || 
uqBA ji#gyathuqrna parA# jayetheq na parA# jigye kataqraScaqnaino$H | 
indra#Sca viShNoq yadapa#spRudhethAM treqdhA saqhasraqM ~Mvi tadai#rayethAM || 
trINyAyU(gm)#Shiq tava# jAtavedastiqsra AqjAnI#ruqShasa#ste agne | 
tABi#rdeqvAnAqmavo# yakShi viqdvAnathA# - [ ] 45

TS 3.2.11.3
-Bavaq yaja#mAnAyaq SaM~M yoH || 
aqgnistrINi# triqdhAtUqnyA kShe#ti viqdathA# kaqviH | 
sa trI(gm)re#kAdaqSA(gm) iqha || 
yakSha#cca piqpraya#cca noq vipro# dUqtaH pari#ShkRutaH | 
naBa#ntAmanyaqke sa#me || 
indrA#viShNU dRu(gm)hiqtAH Samba#rasyaq navaq puro# navaqtiM ca#- S~jathiShTaM | 
SaqtaM ~Mvaqrcina#H saqhasra#M ca sAqka(gm) haqtho a#praqtyasu#rasya vIqrAn || 
uqta mAqtA ma#hiqSha manva#venadaqmI tvA# ( ) jahati putra deqvAH | 
athA$bravId-vRuqtramindro# haniqShyanth-saKe# viShNo vitaqraM ~Mvikra#masva || 46
(iqShA - &tha# - tvAq - trayo#daSa ca) (A11)

Prasna Korvai with starting Padams of 1 to 11 Anuvaakams :- 
(yo vai pava#mAnAnAqM - trINi# - pariqBUraH - sPyaH svaqsti - rBakShehi# - mahIqnAM payo#&siq - deva# savitareqtatte$ - SyeqnAyaq - yadvai hoto# - payAqmagRu#hIto&si vAkShaqsat - pra so a#gnaq - ekA#daSa )

Korvai with starting Padams of 1, 11, 21 Series of Panchaatis :-
(yo vai - sPyaH svaqstiH - svaqdhAyaiq namaqH - pramu#~jcaq - tiShTha#tIvaq - ShaTca#tvAri(gm)Sat )

First and Last Padam of Second Prasnam of Kandam 3:-
(yo vai pava#mAnAnAqM - vikra#masva) 

|| hari#H oM ||
|| kRuShNa yajurvedIya taittirIya saMhitAyAM tRutIyakANDe dvitIyaH praSnaH samAptaH ||
------------------------------------

3.3	tRutIyakANDe tRutIya: praSnaH - vaikRutavidhInAmaBidhAnaM

TS 3.3.1.1
agne# tejasvin tejaqsvI tvaM deqveShu# BUyAqsteja#svantaqM mAmAyu#ShmantaqM ~Mvarca#svantaM manuqShye#Shu kuru dIqkShAyai# ca tvAq tapa#saScaq teja#se juhomi tejoqvida#siq tejo# mAq mA hA#sIqnmA&haM tejo# hAsiShaqM mA mAM tejo# hAsIqdindrau#jasvinnojaqsvI tvaM deqveShu# BUyAq oja#svantaqM mAmAyu#ShmantaqM ~Mvarca#svantaM manuqShye#Shu kuruq brahma#NaSca tvA kShaqtrasyaq cau - [ ] 1

TS 3.3.1.2
- ja#se juhomyojoqvidaqsyojo# mAq mA hA#sIqnmA&hamojo# hAsiShaqM mA mAmojo# hAsIqth sUrya# BrAjasvin BrAjaqsvI tvaM deqveShu# BUyAq BrAja#svantaqM mAmAyu#ShmantaqM ~Mvarca#svantaM manuqShye#Shu kuru vAqyoSca# tvAq&pA~jcaq BrAja#se juhomisuvaqrvida#siq suva#rmAq mA hA#sIqnmA&ha(gm) suva#r.hAsiShaqM mA mA(gm) suva#r.hAsIqn mayi# ( ) meqdhAM mayi# praqjAM mayyaqgnistejo# dadhAtuq mayi# meqdhAM mayi# praqjAM mayIndra# indriqyaM da#dhAtuq mayi# meqdhAM mayi# praqjAM mayiq sUryoq BrAjo# dadhAtu || 2
(kShaqtrasya# caq - mayiq - trayo#vi(gm)SatiSca) (A1)

TS 3.3.2.1
vAqyur.hi#kaMqrtA&gniH pra#stoqtA praqjApa#tiqH sAmaq bRuhaqspati#rudgAqtA viSve# deqvA u#pagAqtAro# maqruta#H pratihaqrtAraq indro# niqdhanaqnte deqvAH prA#NaqBRuta#H prAqNaM mayi# dadhatveqtadvai sarva#maddhvaqryu-ru#pAkuqrvannu#dgAqtRuBya# uqpAka#rotiq te deqvAH prA#NaqBRuta#H prAqNaM mayi# dadhaqtvityA#haiqtadeqva sava#rmAqtman dha#ttaq iDA# devaqhU rmanu#-ryaj~jaqnI-rbRuhaqspati#rukthAmaqdAni# Sa(gm)siShaqd viSve# deqvAH - [ ] 3

TS 3.3.2.2
sU$ktaqvAcaqH pRuthi#vi mAtaqrmA mA#hi(gm)sIq rmadhu# maniShyeq madhu# janiShyeq madhu#vakShyAmiq madhu#vadiShyAmiq madhu#matIM deqveByoq vAca#mudyAsa(gm) SuSrUqSheNyA$M manuqShye$ByaqstaM mA# deqvA a#vantu SoqBAyai# piqtaro&nu# madantu || 4
(Saq(gm)qsiqShaqd viSve# deqvA - aqShTAvi(gm)#SatiSca) (A2)

TS 3.3.3.1
vasa#vastvAq prava#hantu gAyaqtreNaq Canda#sAq&gneH priqyaM pAthaq upe#hi ruqdrAstvAq pravRu#hantuq traiShTu#Benaq Candaqsendra#sya priqyaM pAthaq upe$hyAdiqtyAstvAq pravRu#hantuq jAga#tenaq Canda#sAq viSve#ShAM deqvAnA$M priqyaM pAthaq upe#hiq mAndA#su te Sukra SuqkramA dhU#nomi BaqndanA#suq kota#nAsuq nUta#nAsuq reSI#Shuq meShI#Shuq vASI#Shu viSvaqBRuthsuq mAddhvI#Shu kakuqhAsuq Sakva#rIShu - [ ] 5

TS 3.3.3.2
SuqkrAsu# te Sukra SuqkramA dhU#nomi SuqkraM te# SuqkreNa# gRuhNAqmyahno# rUqpeNaq sUrya#sya raqSmiBi#H || 
A&smi#nnuqgrA a#cucyavurdiqvo dhArA# asaScata || 
kaqkuqha(gm) rUqpaM ~MvRu#ShaqBasya# rocate bRuqhath somaqH soma#sya puroqgAH SuqkraH Suqkrasya# puroqgAH || 
yat te# soqmAdA$ByaqM nAmaq jAgRu#viq tasmai# te somaq somA#yaq svAhoqSik tvaM de#va soma gAyaqtreNaq Canda#sAq&gneH - [ ] 6

TS 3.3.3.3
priqyaM pAthoq apI#hi vaqSI tvaM de#va somaq traiShTu#Benaq Candaqsendra#sya priqyaM pAthoq apI$hyaqsmathsa#KAq tvaM de#va somaq jAga#tenaq Canda#sAq viSve#ShAM deqvAnA$M priqyaM pAthoq apIqhyA na#H prAqNa e#tu parAqvataq A&ntari#kShAddiqvaspari# | 
Ayu#H pRuthiqvyA addhyaqmRuta#masi prAqNAya# tvA || 
iqndrAqgnI meq varca#H kRuNutAqM ~MvarcaqH somoq bRuhaqspati#H ( ) | 
varco# meq viSve#deqvA varco# me dhattamaSvinA || 
daqdhaqnve vAq yadIqmanuq vocaqdbrahmA#Niq veruq tat | 
pariq viSvA#niq kAvyA# neqmiScaqkrami#vA Bavat || 7
(Sakva#rIShvaq - gne - rbRuhaqspatiqH - pa~jca#vi(gm)SatiSca) (A3)

TS 3.3.4.1
eqtadvA aqpAM nA#maqdheyaqM guhyaqM ~MyadA#dhAqvA mAndA#su te Sukra SuqkramA dhU#noqmItyA#hAqpAmeqva nA#maqdheye#naq guhye#na diqvo vRuShTiqmava# rundhe SuqkraM te# SuqkreNa# gRuhNAqmItyA#haiqtadvA ahno# rUqpaM ~MyadrAtriqH sUrya#sya raqSmayoq vRuSh^^TyA# ISaqte&hna# eqva rUqpeNaq sUrya#sya raqSmiBi#rdiqvo vRuShTi#M 
cyAvayaqtyA&smi#nnuqgrA - [ ] 8

TS 3.3.4.2
a#cucyavuqrityA#ha yathAyaqjureqvaitat ka#kuqha(gm) rUqpaM ~MvRu#ShaqBasya# rocate bRuqhadityA#haiqtadvA a#sya kakuqha(gm) rUqpaM ~Myad-vRuShTI# rUqpeNaiqva vRuShTiqmava# rundheq yatte# soqmAdA$ByaqM nAmaq jAgRuqvItyA#haiqSha haq vai haqviShA# haqvirya#jatiq yo&dA$ByaM gRuhIqtvA somA#ya juqhotiqparAq vA eqtasyA&&*yu#H 
prAqNa e#tiq - [ ] 9

TS 3.3.4.3
yo&(gm)#SuM gRuqhNAtyA na#H prAqNa e#tu parAqvataq ityAqhA&&*yu#reqva prAqNamAqtman dha#tteq &mRuta#masi prAqNAyaq tvetiq hira#NyamaqBi vya#nityaqmRutaqM ~Mvai hira#NyaqmAyu#H prAqNo#&mRute#naiqvA&&*yu#rAqtman dha#tte SaqtamA#naM Bavati SaqtAyuqH puru#ShaH Saqtendri#yaq Ayu#Shyeqvendriqye prati#tiShThatyaqpa upa# spRuSati BeShaqjaM ~MvA Apo# ( ) BeShaqjameqva ku#rute || 10 
(uqgrA - eqtyA - paq - strINi# ca) (A4)

TS 3.3.5.1
vAyura#si prAqNo nAma# saviqturAdhi#patye&pAqnaM me# dAqScakShu#rasiq SrotraqM nAma# dhAqturAdhi#patyaq Ayu#rme dA rUqpama#siq varNoq nAmaq bRuhaqspateqrAdhi#patye praqjAM me# dA Ruqtama#si saqtyaM nAmendraqsyA&&*dhi#patye kShaqtraM me# dA BUqtama#siq BavyaqM nAma# pitRuqNAmAdhi#patyeq&pA-moSha#dhInAqM garBa#M dhA Ruqtasya# 
tvAq vyo#mana Ruqtasya# - [ ] 11

TS 3.3.5.2
tvAq viBU#mana Ruqtasya# tvAq vidha#rmaNa Ruqtasya# tvA saqtyAyaqrtasya# tvAq jyoti#She praqjApa#ti rviqrAja#mapaSyaqt tayA# BUqtaM caq Bavya#M cA sRujataq tAmRuShi#Byastiqro#&dadhAqt tAM jaqmada#gniqstapa#sA& paSyaqt tayAq vai sa 
pRuS~jIqn kAmA#nasRujataq tat pRuS~jI#nAM pRuS~jiqtvaM ~Myat pRuS~ja#yo gRuqhyanteq pRuS~jI#neqva taiH kAmAqnq. yaja#mAqno&va# rundhe vAqyura#si prAqNo - [ ] 12

TS 3.3.5.3
nAmetyA#ha prANApAqnAveqvAva# rundheq cakShu#rasiq SrotraqM nAmetyAqhA&&yu#reqvAva# rundhe rUqpama#siq varNoq nAmetyA#ha praqjAmeqvAva# rundha^^Ruqtama#si saqtyaM nAmetyA#ha kShaqtrameqvAva# rundhe BUqtama#siq BavyaqM nAmetyA#ha paqSavoq vA aqpAmoSha#dhInAqM garBa#H paqSUneqvA - [ ] 13

TS 3.3.5.4
-va# rundha eqtAvaqdvai puru#ShaM paqritaqstadeqvAva# rundha Ruqtasya# tvAq vyo#manaq ityA#heqyaM ~MvA Ruqtasyaq vyo#meqmAmeqvABi ja#yatyRuqtasya# tvAq viBU#manaq ityA#hAq&ntari#kShaqM ~MvA Ruqtasyaq viBU#mAqntari#kShameqvABi ja#yatyRuqtasya# tvAq vidha#rmaNaq ityA#haq dyaurvA Ruqtasyaq vidha#rmaq diva#meqvABi 
ja#yatyRuqtasya#- [ ] 14

TS 3.3.5.5
tvA saqtyAyetyA#haq diSoq vA Ruqtasya# saqtyaM diSa# eqvABi ja#yatyRuqtasya# tvAq jyoti#Shaq ityA#ha suvaqrgo vai loqka Ruqtasyaq jyoti#H suvaqrgameqva loqkamaqBi ja#yatyeqtAva#ntoq vai de#valoqkAstAneqvABi ja#yatiq daSaq saMpa#dyanteq daSA$kSharA viqrADanna#M ~MviqrAD viqrAjyeqvAnnAdyeq prati#tiShThati || 15
(vyo#mana Ruqtasya# - prAqNaH - paqSuneqva - vidha#rmaq diva#meqvABi ja#yatyRuqtasyaq -ShaTca#tvAri(gm)Sacca) (A5)

TS 3.3.6.1
deqvA vai yad-yaqj~jenaq nAvAru#ndhataq tat paraiqravA#rundhataq tat parA#NAM paraqtvaM ~Myat pare# gRuqhyanteq yadeqva yaqj~jenaqnAva#ruqndhe tasyAva#ruddhyaiq yaM pra#thaqmaM gRuqhNAtIqmameqva tena# loqkamaqBi ja#yatiqyaM dviqtIya#maqntari#kShaqM tenaq yaM tRuqtIya#maqmumeqva tena# loqkamaqBi ja#yatiq yadeqte gRuqhyanta# eqShAM 
~MloqkAnA#maqBiji#tyAq - [ ] 16

TS 3.3.6.2
utta#reqShvaha#H svaqmutoq&rvA~jco# gRuhyante &BiqjityaiqvemAM ~MloqkAn puna#riqmaM ~MloqkaM praqtyava#rohantiq yat pUrveqShvaha#H sviqtaH parA$~jco gRuqhyanteq tasmA#diqtaH parA$~jca iqme loqkA yadutta#reqShvaha#H svaqmutoq&rvA~jco# gRuqhyanteq tasmA#daqmutoq &rvA~jca# iqme loqkAstasmAqdayA#tayAmno loqkAn ma#nuqShyA# 
upa# jIvanti brahmavAqdino# vadantiq kasmA$th saqtyAdaqdBya oSha#dhayaqH saM Ba#vaqntyoSha#dhayo - [ ] 17

TS 3.3.6.3
manuqShyA#NAqmanna#M praqjApa#tiM praqjA anuq prajA#yantaq itiq parAqnanviti# brUyAqd-yad-gRuqhNAtyaqdByastvauSha#dhIByo gRuhNAqmItiq tasmA#daqdBya oSha#dhayaqH saMBa#vantiq yad-gRuqhNAtyoSha#dhIByastvA praqjAByo# gRuhNAqmItiq tasmAqdoSha#dhayo manuqShyA#NAqmannaqM ~Myad-gRuqhNAti# praqjABya#stvA praqjApa#taye gRuhNAqmItiq tasmA$t praqjApa#tiM praqjA anuq prajA#yante || 18
(aqBiji#tyai - BavaqntyoSha#dhayoq - &ShTA ca#tvAri(gm)Sacca) (A6)

TS 3.3.7.1
praqjApa#tirdevAsuqrAna# sRujataq tadanu# yaqj~jo#&sRujyata yaqj~jaM CandA(gm)#siq te viShva#~jcoq vya#krAmaqnth so&su#rAqnanu# yaqj~jo&pA$krAmad-yaqj~jaM CandA(gm)#siq te deqvA a#manyantAqmI vA iqdama#BUvaqnaq. yad-vaqya(gg) sma itiq te praqjApa#tiqmupA#&dhAvaqnth so$&bravIt-praqjApa#tiqSCanda#sAM ~MvIqrya#mAqdAyaq tadvaqH pra dA$syAqmItiq sa Canda#sAM ~MvIqrya# - [ ] 19

TS 3.3.7.2
mAqdAyaq tade$ByaqH prAya#cCaqt tadanuq CandAq(gg)qsyapA$&krAmaqn CandA(gm)#si yaqj~jastato# deqvA aBa#vaqn parA&su#rAq ya eqvaM Canda#sAM ~MvIqrya#M ~MvedA&& SrA#vaqyA&stuq SrauShaqD yajaq ye yajA#mahe vaShaTkAqro Bava#tyAqtmanAq parA$&syaq BrAtRu#vyo Bavati brahmavAqdino# vadantiq kasmaiq kama#ddhvaqryurA SrA#vayaqtItiq 
Canda#sAM ~MvIqryA#yeti# brUyAdeq tad vai - [ ] 20

TS 3.3.7.3
Canda#sAM ~MvIqrya#mA SrA#vaqyA&stuq SrauShaqD yajaq ye yajA#mahe vaShaTkAqro ya eqvaM ~Mvedaq savI$ryaireqva Cando#Birarcatiq yat kiM cArca#tiq yadindro# vRuqtramaha#nna-meqddhyaM tad-yad-yatI#naqpAva#pada-meqddhyaM tadathaq kasmA#daiqndro yaqj~ja A sa(gg)sthA#toqrityA#huqrindra#syaq vA eqShA yaqj~jiyA# taqnUryad-yaqj~jastAmeqva ta ( ) dya#jantiq ya eqvaM ~Mvedopai#naM ~Myaqj~jo na#mati || 21
(Canda#sAM ~MvIqrya#M - ~MvA - eqva ta - daqShTau ca#) (A7)

TS 3.3.8.1
AqyurdA a#gne haqviSho# juShAqNo GRuqtapra#tIko GRuqtayo#niredhi | 
GRuqtaM pIqtvA madhuqcAruq gavya#M piqteva#puqtramaqBi ra#kShatAdiqmaM ||
A vRu#S^^cyateq vA eqtad-yaja#mAnoq&gniByAqM ~Myade#nayoH SRutaqM kRutyAthAq&nyatrA#-vaBRuqthamaqvaityA#yuqrdA a#gne haqviSho# juShAqNa itya#vaBRuqthama#vaiqShyan ju#huyAqdAhu#tyaiqvainau# Samayatiq nA&&*rtiqmArcCa#tiq 
yaja#mAnoq yat kusI#daq - [ ] 22

TS 3.3.8.2
mapra#tIttaqM mayiq yena# yaqmasya# baqlinAq carA#mi | 
iqhaiva san niqrava#dayeq tadeqtat tada#gne anRuqNo Ba#vAmi | 
viSva#lopa viSvadAqvasya# tvAq &&sa~jju#homyaqgdhAdeko# &huqtAdeka#H samasaqnAdeka#H | 
tena#H kRuNvantu BeShaqja(gm) sadaqH sahoq vare$NyaM || 
aqyaM noq naBa#sA puqraH saq(gg)qsPAno# aqBi ra#kShatu | 
gRuqhANAqmasa#martyai baqhavo# no gRuqhA a#sann || 
sa tvanno# - [ ] 23

TS 3.3.8.3
naBasaspataq Urja#M no dhehi BaqdrayA$ | 
puna#rno naqShTamA kRu#dhiq puna#rno raqyimA kRu#dhi || 
deva# sa(gg)sPAna sahasrapoqShasye#SiSheq sa no# rAqsvA&jyA#ni(gm) rAqyaspoSha(gm)# suqvIrya(gm)# saM~MvathsaqrINA(gg)# svaqstiM || 
aqgnirvAva yaqma iqyaM ~MyaqmI kusI#daqM ~MvA eqtad-yaqmasyaq yaja#mAnaq A da#tteq yadoSha#dhIBiqrvedi(gg)# stRuqNAtiq yadanu#pauShya prayAqyAdgrI#vabaqddhame#na - [ ] 24

TS 3.3.8.4
maqmuShmi#n ~Mloqke ne#nIyeraqnq. yat kusI#daqmapra#tIttaqM mayItyupau#ShatIqhaiva san yaqmaM kusI#daM niravaqdAyA#nRuqNaH su#vaqrgaM ~Mloqkame#tiqyadi# miqSrami#vaq care#da~jjaqlinAq saktU$n pradAqvye# juhuyAdeqSha vA aqgnirvai$SvAnaqro yat pra#dAqvya#H sa eqvaina(gg)#svadayaqtyahnA$M ~MviqdhAnyA#-mekAShTaqkAyA#mapUqpaM catu#H SarAvaM paqktvA prAqtareqtenaq kakShaqmupau#Sheqdyadiq - [ ] 25

TS 3.3.8.5
daha#ti puNyaqsama#M Bavatiq yadiq na daha#ti pApaqsama#meqtena# hasmaq vA RuSha#yaH puqrA viqj~jAne#na dIrGasaqtramupa# yantiq yo vA u#padraqShTAra#mupa-SroqtAra#manuKyAqtAra#M ~MviqdvAn yaja#teq samaqmuShmi#n ~Mloqka i#ShTApUqrtena# gacCateq&gnirvA u#padraqShTA vAqyuru#paSroqtA &&diqtyo#&nuKyAqtA tAn ya 
eqvaM ~MviqdvAn yaja#teq samaqmuShmi#n ~Mloqka i#ShTApUqrtena# gacCateq &yaM noq naBa#sA puqra - [ ] 26

TS 3.3.8.6
ityA#hAqgnirvai naBa#sA puqro$&gnimeqva tadA#haiqtanme# gopAqyetiq sa tvaM no# naBasaspataq ityA#ha vAqyurvai naBa#saqspati#rvAqyumeqva tadA#haiqtanme# gopAqyetiq deva# sa(gg)sPAqnetyA#hAq&sau vA A#diqtyo deqvaH saq(gg)qsPAna# Adiqtyameqva tadA#haiqtanme# gopAqyeti# || 27
(kusI#daqM - tvaM na# - ena - moSheqdyadi# - puqra - A#diqtyameqva tadA#haiqtanme# gopAqyeti#) (A8)

TS 3.3.9.1
eqtaM ~MyuvA#naqM pari# vo dadAmiq tenaq krIDa#ntIScarata priqyeNa# |
mA na#H SApta jaqnuShA# suBAgA rAqyaspoShe#Naq samiqShA ma#dema || 
namo# mahiqmna uqta cakShu#She teq maru#tAM pitaqstadaqhaM gRu#NAmi | 
anu# manyasva suqyajA# yajAmaq juShTa#M deqvAnA#miqdama#stu haqvyaM || 
deqvAnA#meqSha u#panAqha A#sIdaqpAM garBaq oSha#dhIShuq nya#ktaH | 
soma#sya draqPsama#vRuNIta pUqShA - [ ] 28

TS 3.3.9.2
bRuqhannadri#raBavaqt tade#ShAM || 
piqtA vaqthsAnAqM pati#raGniqyAnAqmatho# piqtA ma#haqtAM garga#rANAM | 
vaqthso jaqrAyu# pratiqdhuk pIqyUSha# AqmikShAq mastu# GRuqtama#syaq reta#H || 
tvAM gAvo#&vRuNata rAqjyAyaq tvA(gm) ha#vanta maqruta#H svaqrkAH | 
varShma#n kShaqtrasya# kaqkuBi# SiSriyAqNastato# na uqgro vi Ba#jAq vasU#ni || 
vyRu#ddhenaq vA eqSha paqSunA# yajateq yasyaiqtAniq na kriqyanta# eqSha ( ) 
haq tvai samRu#ddhena yajateq yasyaiqtAni# kriqyante$ || 29
(pUqShA - kriqyanta# eqSho$ - &ShTau ca#) (A9)

TS 3.3.10.1
sUryo# deqvo di#viqShadByo# dhAqtA kShaqtrAya# vAqyuH praqjABya#H | 
bRuhaqspati#stvA praqjApa#tayeq jyoti#ShmatIM juhotu || 
yasyA$steq hari#toq garBo&thoq yoni#r.hiraqNyayI$ | 
a~ggAqnyahru#tAq yasyaiq tAM deqvaiH sama#jIgamaM ||
A va#rtana vartayaq ni ni#vartana vartaqyendra# nardabuda |
BUmyAqScata#sraH praqdiSaqstABiqrA va#rtayAq puna#H ||
vi te# Binadmi takaqrIM ~MviyoniqM ~Mvi ga#vIqnyau$ | 
vi - [ ] 30

TS 3.3.10.2
mAqtara#~jca puqtraM caq vi garBa#M ca jaqrAyu# ca || 
baqhiste# astuq bAliti# || 
uqruqdraqPso viqSvarU#paq induqH pava#mAnoq dhIra# Ana~jjaq garBa$M ||
eka#padI dviqpadI$ triqpadIq catu#ShpadIq pa~jca#padIq ShaTpa#dI 
saqptapa#dyaqShTApa#dIq BuvaqnA&nu# prathatAq(gg)q svAhA$ || 
maqhI dyauH pRu#thiqvI ca# na iqmaM ~Myaqj~jaM mi#mikShatAM | 
piqpRuqtAnnoq BarI#maBiH || 31
(gaqviqnyau# vi - catu#ScatvAri(gm)Sacca) (A10)

TS 3.3.11.1
iqdaM ~MvA#mAqsye# haqviH priqyami#ndrAbRuhaspatI | 
uqkthaM mada#Sca Sasyate || 
aqyaM ~MvAqM pari# Shicyateq soma#indrAbRuhaspatI | 
cAruqrmadA#ya pIqtaye$ || 
aqsme i#ndrAbRuhaspatI raqyiM dha#tta(gm) Sataqgvina$M | 
aSvA#vanta(gm) sahaqsriNa$M ||
bRuhaqspati#rnaqH pari#pAtu paqScAduqtotta#rasmAqdadha#rAdaGAqyoH | 
indra#H puqrastA#duqta ma#ddhyaqto naqH saKAq saKi#Byoq vari#vaH kRuNotu || 
vi teq viShvaqgvAta#jUtAso agneq BAmA#saH - [ ] 32

TS 3.3.11.2
Suceq Suca#yaScaranti | 
tuqviqmraqkShAso# diqvyA nava#gvAq vanA# vananti dhRuShaqtA ruqjanta#H ||
tvAma#gneq mAnu#ShIrIDateq viSo# hotrAqvidaqM ~Mvivi#ci(gm) ratnaqdhAta#maM | 
guhAq santa(gm)# suBaga viqSvada#r.SataM tu viShmaqNasa(gm)# suqyaja#M GRutaqSriya$M ||
dhAqtA da#dAtu no raqyimISA#noq jaga#taqspati#H | 
sa na#H pUqrNena# vAvanat || 
dhAqtA praqjAyA# uqta rAqya I#Se dhAqtedaM ~MviSvaqM Buva#naM jajAna | 
dhAqtA puqtraM ~Myaja#mAnAyaq dAtAq - [ ] 33

TS 3.3.11.3
tasmA# u haqvyaM GRuqtava#dvidhema || 
dhAqtA da#dAtu no raqyiM prAcI$M jIqvAtuqmakShi#tAM | 
vaqyaM deqvasya# dhImahi sumaqti(gm) saqtyarA#dhasaH ||
dhAqtA da#dAtu dAqSuSheq vasU#ni praqjAkA#mAya mIqDhuShe# duroqNe | 
tasmai# deqvA aqmRutAqH saM~Mvya#yantAqM ~MviSve# deqvAsoq adi#tiH saqjoShA$H || 
anu# noq&dyA&nu#matiryaqj~jaM deqveShu# manyatAM | 
aqgniSca# havyaqvAha#noq Bava#tAM dAqSuSheq maya#H || 
anvida#numateq tvaM - [ ] 34

TS 3.3.11.4
manyA#saiq Sa~jca#naH kRudhi | 
kratveq dakShA#ya no hinuq praNaq AyU(gm)#Shi tAriShaH || 
anu# manyatA-manuqmanya#mAnA praqjAva#nta(gm) raqyimakShI#yamANaM | 
tasyai# vaqya(gm) heDa#siq mA&pi# BUmaq sA no# deqvI suqhavAq Sarma# yacCatu || 
yasyA#miqdaM praqdiSiq yadviqrocaqte&nu#matiqM prati# BUShantyAqyava#H | 
yasyA# uqpastha# uqrva#ntari#kShaq(gm)q sA no# deqvI suqhavAq Sarma# yacCatu || 35

TS 3.3.11.5
rAqkAmaqha(gm) suqhavA(gm)# suShTuqtI hu#ve SRuqNotu# naH suqBagAq bodha#tuq tmanA$ | 
sIvyaqtvapa#H sUqcyA&cCi#dyamAnayAq dadA#tu vIqra(gm) SaqtadA#yamuqkthya$M || 
yAste# rAke sumaqtaya#H suqpeSa#soq yABiqrdadA#si dAqSuSheq vasU#ni | 
tABi#rno aqdya suqmanA# uqpAga#hi sahasrapoqSha(gm) su#Bageq rarA#NA || 
sinI#vAliq >1, yA su#pAqNiH >2 || 
kuqhUmaqha(gm) suqBagA$M ~MvidmaqnApa#samaqsmin yaqj~je suqhavA$M johavImi |
sA no# dadAtuq Srava#NaM ( ) pitRuqNAM tasyA$ste devi haqviShA# vidhema ||
kuqhU-rdeqvAnA#maqmRuta#syaq patnIq havyA# no aqsya haqviSha#Sciketu | 
saM dAqSuShe# kiqratuq BUri# vAqma(gm) rAqyaspoSha#M cikiqtuShe# dadhAtu || 36
(BAmA#soq - dAtAq - tva - maqntari#kShaq(gm)q sA no# deqvI suqhavAq Sarma# yacCatuq -Srava#NaqM - catu#rvi(gm)SatiSca) (A11)

Prasna Korvai with starting Padams of 1 to 11 Anuvaakams :- 
(agne# tejasvin - vAqyu - rvasa#vast - vaiqtadvA aqpAM - ~MvAqyura#si prAqNo nAma# - deqvA vai yadyaqj~jenaqna - praqjApa#ti rdevAsuqrA - nA#yuqrdA - eqtaM ~MyuvA#naq(gm)q - sUryo# deqva - iqdaM ~MvAq - mekA#daSa)

Korvai with starting Padams of 1, 11, 21 Series of Panchaatis :-
(agne# tejasvin - vAqyura#siq - Canda#sAM ~MvIqrya#M - mAqtara#~jcaq - ShaTtri(gm)#Sat )

First and Last Padam of Third Prasnam of Kandam 3 :-
(agne# tejasvi(gg) - ScikiqtuShe# dadhAtu )

|| hari#H oM ||
|| kRuShNa yajurvedIya taittirIya saMhitAyAM tRutIyakANDe tRutIyaH praSnaH samAptaH ||
			
3.3.1	Appendix
3.3.11.5 - sinI#vAliq >1, yA su#pAqNiH >2
sinI#vAliq pRuthu#ShTukeq yA deqvAnAqmasiq svasA$ | 
juqShasva# haqvya mAhu#taM praqjAM de#vi didiDDhi naH ||

yA su#pAqNiH sva#~gguqriH suqShUmA# bahuqsUva#rI | 
tasyai$ viqSpatni#yai haqviH si#nIvAqlyai ju#hotana || 
(Appearing in TS- 3.1.11.4)
------------------------------------
3.4	 tRutIyakANDe caturtha: praSnaH - iShTihomABidhAnaM

TS 3.4.1.1
vi vA eqtasya# yaqj~ja Ru#ddhyateq yasya# haqvira#tiqricya#teq sUryo# deqvo di#viqShadByaq ityA#haq bRuhaqspati#nA caiqvAsya# praqjApa#tinA ca yaqj~jasyaq vyRu#ddhaqmapi# vapatiq rakShA(gm)#siq vA eqtat paqSu(gm) sa#canteq yade#kadevaqtya# Ala#bdhoq BUyAqn Bava#tiq yasyA$steq hari#toq garBaq ityA#ha devaqtraivainA$M gamayatiq rakSha#sAqmapa#hatyAq A va#rtana vartaqyetyA#haq - [ ] 1

TS 3.4.1.2
brahma#NaiqvainaqmA va#rtayatiq vi te# Binadmi takaqrImityA#ha yathAyaqjureqvaitadu#- rudraqPso viqSvarU#paq induqrityA#ha praqjA vai paqSavaq indu#H praqjayaiqvaina#M paqSuBiqH sama#d^^rdhayatiq divaqM ~Mvai yaqj~jasyaq vyRu#ddhaM gacCati pRuthiqvImati#riktaqM tadyanna SaqmayeqdArtiqmArcCeqd-yaja#mAno maqhI dyauH pRu#thiqvIca# naq 
ityA# - [ ] 2

TS 3.4.1.3
haq dyAvA#pRuqthivIByA#meqva yaqj~jasyaq vyRu#ddhaqM cAti#riktaM ca Samayatiq nA&&*rtiqmArcCa#tiq yaja#mAnoq Basma#nAq&Bi samU#hati svaqgAkRu#tyAq atho# aqnayoqrvA eqSha garBoq&nayo#reqvaina#M dadhAtiq yada#vaqdyedatiq tadre#cayeqdyannAvaqdyet paqSorAla#bdhasyaq nAva# dyet puqrastAqnnAByA# aqnyada#vaqdyeduqpari#ShTAdaqnyat 
puqrastAqdvai nAByai$ - [ ] 3

TS 3.4.1.4
prAqNa uqpari#ShTAdapAqno yAvA#neqva paqSustasyAva# dyatiq viShNa#ve SipiviqShTAya# juhotiq yadvai yaqj~jasyA#tiqricya#teq yaH paqSorBUqmA yA puShTiqstad-viShNu#H SipiviqShTo &ti#rikta eqvAti#riktaM dadhAqtyati#riktasyaq SAntyA# aqShTAprUqDDhira#NyaqM dakShi#NAq&ShTApa#dIq hye#ShA &&tmA na#vaqmaH paqSorAptyA# antarakoqSa uqShNISheqNA&&*vi#ShTitaM Bavatyeqvami#vaq hi paqSurulba#mivaq ( ) carme#va mAq(gm)qsamiqvAsthI#vaq yAvA#neqva paqSustamAqp^^tvA&va# rundheqyasyaiqShA yaqj~je prAya#ScittiH kriqyata# iqShTvA vasI#yAn Bavati || 4
(vaqrtaqyatyA#ha-naq itiq-vai nAByAq-ulba#miqvai-ka#vi(gm)SatiSca) (A1)

TS 3.4.2.1
A vA#yo BUSha SucipAq upa# naH saqhasra#M te niqyuto# viSvavAra | 
upo# teq andhoq madya#mayAmiq yasya# deva dadhiqShe pU$rvaqpeya$M || 
AkU$tyai tvAq kAmA#ya tvA saqmRudhe$ tvA kikkiqTA teq mana#H praqjApa#tayeq 
svAhA# kikkiqTA te$ prAqNaM ~MvAqyaveq svAhA# kikkiqTA teq cakShuqH sUryA#yaq svAhA# kikkiqTA teq SrotraqM dyAvA#pRuthiqvIByAq(gg)q svAhA# kikkiqTA teq vAcaq(gm)q sara#svatyaiq svAhAq- [ ] 5

TS 3.4.2.2
tvaM tuqrIyA# vaqSinI# vaqSA&si# saqkRudyat tvAq mana#sAq garBaq A&Sa#yat | 
vaqSA tvaM ~MvaqSinI# gacCa deqvAnth-saqtyAH sa#ntuq yaja#mAnasyaq kAmA$H || 
aqjA&si# rayiqShThA pRu#thiqvyA(gm) sI#doqd^^rdhvA&ntari#kShaqmupa# tiShThasva diqvi te# bRuqhadBAH || 
tantu#M taqnvan raja#so BAqnumanvi#hiq jyoti#ShmataH paqtho ra#kSha dhiqyA kRuqtAn || 
aqnuqlbaqNaM ~Mva#yataq jogu#vAqmapoq manu# ( ) rBava jaqnayAq daivyaqM jana$M || 
mana#so haqvira#si praqjApa#teqrvarNoq gAtrA#NAM te gAtraqBAjo# BUyAsma || 6
(sara#svatyaiq svAhAq - manuq - strayo#daSa ca) (A2)

TS 3.4.3.1
iqme vai saqhA&&*stAqM te vAqyurvya#vAqt te garBa#madadhAtAqM ta(gm) somaqH prAja#naya-daqgnira#grasataq sa eqtaM praqjApa#tirAgneqya-maqShTAka#pAlamapaSyaqt taM nira#vapaqt tenaiqvainA#maqgneradhiq nira#krINAqt tasmAqdapya#nyadevaqtyA#mAqlaBa#mAna AgneqyamaqShTAka#pAlaM puqrastAqnnirva#pedaqgnereqvainAqmadhi# 
niqShkrIyA&&la#Bateq yad - [ ] 7

TS 3.4.3.2
vAqyurvyavAqt tasmA$d-vAyaqvyA# yadiqme garBaqmada#dhAtAqM tasmA$d-dyAvApRuthiqvyA# yath somaqH prAja#nayadaqgniragra#sataq tasmA#dagnIShoqmIyAq yadaqnayo$rviyaqtyorvAgava#daqt tasmA$th sArasvaqtI yat praqjApa#tiraqgneradhi# niqrakrI#NAqt tasmA$t prAjApaqtyA sA vA eqShA sa#rvadevaqtyA# yadaqjA vaqSA vA#yaqvyA#mA la#Betaq BUti#kAmo vAqyurvai kShepi#ShThA deqvatA# vAqyumeqva svena#- [ ] 8

TS 3.4.3.3
BAgaqdheyeqnopa# dhAvatiq sa eqvainaqM BUti#M gamayati dyAvApRuthiqvyA#mA la#Beta kRuqShamA#NaH pratiqShThAkA#mo diqva eqvAsmai# paqrjanyo# var.Shatiq vya#syAmoSha#dhayo rohanti saqmad^^rdhu#kamasya saqsyaM Ba#vatyagnIShoqmIyAqmA la#Betaq yaH kAqmayeqtAnna#vAnannAqdaH syAqmityaqgninaiqvAnnaqmava# rundheq 
some#nAqnnAdyaq-manna#vAneqvAnnAqdo Ba#vati sArasvaqtImA la#Betaq ya - [ ] 9

TS 3.4.3.4
I$Svaqro vAqco vadi#toqH san vAcaqM navadeqd-vAgvai sara#svatIq sara#svatImeqva svena# BAgaqdheyeqnopa# dhAvatiq saivAsmiqn vAca#M dadhAti prAjApaqtyAmA la#Betaq yaH kAqmayeqtAna#BijitamaqBi ja#yeyaqmiti# praqjApa#tiqH sarvA# deqvatA# deqvatA#BireqvA-na#BijitamaqBi ja#yati vAyaqvya#yoqpAka#roti vAqyoreqvainA#mavaqruddhyA&&*la#Bataq AkU$tyai tvAq kAmA#yaq tve - [ ] 10

TS 3.4.3.5
tyA#ha yathAyaqjureqvaitat ki#kkiTAqkAra#M juhoti kikkiTAkAqreNaq vai grAqmyAH paqSavo# ramanteq prA&&*raqNyAH pa#tantiq yat ki#kkiTAqkAra#M juqhoti# grAqmyANA$M paSUqnAM dhRutyaiq parya#gnau kriqyamA#Ne juhotiq jIva#ntImeqvainA(gm)# suvaqrgaM ~MloqkaM ga#mayatiq tvaM tuqrIyA# vaqSinI# vaqSA&sItyA#ha devaqtraivainA$M gamayati saqtyAH sa#ntuq yaja#mAnasyaq kAmAq ityA#haiqSha vai kAmoq -[ ] 11

TS 3.4.3.6
yaja#mAnasyaq yadanA$rta uqdRucaqM gacCa#tiq tasmA#deqvamA#hAq&jA&si# rayiqShThetyA#haiq Shve#vainA$M ~MloqkeShuq prati#ShThApayati diqvi te# bRuqhadBA ityA#ha suvaqrga eqvAsmai# loqke jyoti#r dadhAtiq tantu#M taqnvan raja#so BAqnumanviqhItyA#heqmAneqvAsmai# loqkAn jyoti#ShmataH karotyanulbaqNaM ~Mva#yataq jogu#vAqmapaq 
ityA$-[ ] 12

TS 3.4.3.7
-haq yadeqva yaqj~ja uqlbaNa#M kriqyateq tasyaiqvaiShA SAntiqrmanu#rBava jaqnayAq daivyaqM janaqmityA#ha mAnaqvyo# vai praqjAstA eqvA&&*dyA$H kuruteq mana#so haqviraqsItyA#ha svaqgAkRu#tyaiq gAtrA#NAM te gAtraqBAjo# 
BUyAqsmetyA#hAq&&*SiSha#meqvaitAmA SA$steq tasyaiq vA eqtasyAq eka#meqvA-de#vayajanaqM 
~MyadAla#bdhAyAmaqBro - [ ] 13

TS 3.4.3.8
Bava#tiq yadAla#bdhAyAmaqBraH syAdaqPsu vA$praveqSayeqth sarvAM$ ~MvAq prAS~jI#yAqdyadaqPsu pra#veqSaye$dyaj~javeSaqsaM ku#ryAqth sarvA#meqva prAS~jI#yAdindriqyameqvA&&*tman dha#t teq sA vA eqSha tra#yAqNAmeqvAva# 
ruddhA saM~Mvathsaraqsada#H sahasrayAqjino# gRuhameqdhinaqsta eqvaitayA# yajeraqn teShA#meqvaiShA&&ptA || 14
(yath - svena# - sArasvaqtImA la#Betaq yaH - kAmA#ya tvAq - kAmo - &paq ityaq - Bro - dvica#tvAri(gm)Sacca) (A3)

TS 3.4.4.1
ciqttaM caq cittiqScA &&*kU#taqM cA&&*kU#tiScaq vij~jA#taM ca viqj~jAna#M caq mana#Scaq Sakva#rIScaq dar.Sa#Sca pUqrNamA#saSca bRuqhacca# rathantaqraM ca# praqjApa#tiqrjayAqnindrA#yaq vRuShNeq prAya#cCaduqgraH pRu#taqnAjye#Shuq tasmaiq viSaqH sama#namantaq sarvAqH sa uqgraH sahi havyo# baqBUva#devAsuqrAH saM~Mya#ttA 
Asaqnthsa indra#H praqjApa#tiqmupA# ( ) dhAvaqt tasmA# eqtA~jjayAqn prAya#cCaqt tAna#juhoqt tatoq vai deqvA asu#rAnajayaqnaq. yadaja#yaqn tajjayA#nAM jayaqtva(gg) spad^^rdha#mAnenaiqte ho#taqvyA# jaya#tyeqva tAM 
pRuta#nAM || 15
(upaq - pa~jca#vi(gm)SatiSca) (A4)

TS 3.4.5.1
aqgnirBUqtAnAqmadhi#patiqH samA#&vaqtvindro$ jyeqShThAnA$M ~MyaqmaH pRu#thiqvyA vAqyuraqntari#kShasyaq sUryo#diqvaScaqndramAq nakSha#trANAqM bRuhaqspatiqrbrahma#No miqtraH saqtyAnAqM ~Mvaru#Noq&pA(gm) sa#muqdraH sroqtyAnAqmannaq(gm)q sAmrA$jyAnAqmadhi#patiq tanmA#&vatuq somaq oSha#dhInA(gm) saviqtA pra#saqvAnA(gm)# ruqdraH pa#SUqnAM tvaShTA# rUqpANAqM ~MviShNuqH parva#tAnAM maqruto# gaqNAnAqmadhi#patayaqste mA#vantuq pita#raH pitAmahAH pare&vareq ( ) tatA$statAmahA iqha mA#&vata | 
aqsmin brahma#nnaqsmin kShaqtre$&syA-mAqSiShyaqsyAM pu#roqdhAyA#maqsmin-karma#nnaqsyAM deqvahU$tyAM || 16
(aqvaqreq - saqptada#Sa ca) (A5)

TS 3.4.6.1
deqvA vai yadyaqj~je&ku#rvataq tadasu#rA akurvataq te deqvA eqtAna#ByAtAqnAna#paSyaqn- tAnaqByAta#nvataq yaddeqvAnAqM karmA&&*sIqdAd^^rdhya#taq tadyadasu#rANAqM na tadA$d^^rdhyataq yenaq karmaqNerthseqt tatra# hotaqvyA# Ruqddhnotyeqva tenaq karma#NAq yadviSve# deqvAH saqmaBa#raqn tasmA#-daByAtAqnA vai$SvadeqvAyat-
praqjApa#tiqrjayAqn prAya#cCaqt tasmAqjjayA$H prAjApaqtyA - [ ] 17

TS 3.4.6.2
yad-rA$ShTraqBRudBI# rAqShTramA&da#dataq tad-rA$ShTraqBRutA(gm)# rAShTraBRuqttvaM te deqvA a#ByAtAqnairasu#rAnaqByAta#nvataq jayai#rajayan-rAShTraqBRudBI# rAqShTramA&da#dataq yaddeqvA a#ByAtAqnairasu#rAnaqByAta#nvataq tada#ByAtAqnAnA#maByAtAnaqtvaM ~Myajjayaiqraja#yaqn tajjayA#nAM jayaqtvaM ~Myad-rA$ShTraqBRudBI# rAqShTramA&da#dataq tad-rA$ShTraqBRutA(gm)# rAShTraBRuqttvaM tato# deqvA aBa#vaqn parA&su#rAq yo BrAtRu#vyavAqnth syAth sa ( ) eqtAn ju#huyAdaByAtAqnaireqva BrAtRu#vyAnaqByAta#nuteq jayai$rjayati rAShTraqBRudBI# rAqShTramA da#tteq Bava#tyAqtmanAq parA$&syaq BrAtRu#vyo Bavati || 18 
(prAqjAqpaqtyAH-so$&-ShTA da#Sa ca) (A6)

TS 3.4.7.1
RuqtAqShAD RuqtadhA#mAq&gni-rga#ndhaqrvasta-syauSha#dhayo&Psaqrasaq Urjoq nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhAq tAByaqH svAhA# sa(gm)hiqto viqSvasA#mAq sUryo# gandhaqrva-stasyaq marI#cayo&Psaqrasa# Aqyuva#H suShuqmnaH sUrya# raSmi-ScaqndramA# gandhaqrva-stasyaq nakSha#trANya-
Psaqraso# beqkura#yoBuqjyuH su#paqrNo yaqj~jo ga#ndhaqrva-stasyaq dakShi#NA apsaqrasa# staqvAH praqjApa#ti-rviqSvaka#rmAq mano# - [ ] 19

TS 3.4.7.2
gandhaqrvastasya#rK sAqmAnya#-Psaqrasoq vahna#ya^^iShiqro viqSvavya#cAq vAto# gandhaqrva-stasyA&&*po$ &Psaqraso# muqdABuva#nasya pateq yasya#ta uqpari# gRuqhA iqha ca# | 
sa no# rAqsvAjyA#ni(gm) rAqyaspoSha(gm)# suqvIrya(gm)# saMva~MthsaqrINA(gg)# svaqstiM || 
paqraqmeqShThyadhi#pati-rmRuqtyur ga#ndhaqrva-stasyaq viSva#mapsaqrasoq Buva#H sukShiqtiH- suBU#ti-rBadraqkRuth suva#rvAn paqrjanyo# gandhaqrva-stasya# viqdyuto$ &Psaqrasoq ruco# dUqre he#tira-mRuDaqyo - [ ] 20

TS 3.4.7.3
mRuqtyurga#ndhaqrva-stasya# praqjA a#Psaqraso# BIqruvaqScaru#H kRupaNa kAqSI kAmo# gandhaqrva-stasyAqdhayo$ &Psaqrasa#H Soqcaya#ntIqrnAmaq sa iqdaM brahma# kShaqtraM pA#taq tA iqdaM brahma# kShaqtraM pA$ntuq tasmaiq svAhAq tAByaHq svAhAq sa no# Buvanasya pateq yasya#ta uqpari# gRuqhA iqha ca# | 
uqru braqhma#Neq&smai kShaqtrAyaq mahiq Sarma# yacCa || 21
(mano# - &mRuDaqyaH - ShaTca#tvAri(gm)Sacca) (A7)

TS 3.4.8.1
rAqShTrakA#mAya hotaqvyA# rAqShTraM ~Mvai rA$ShTraqBRuto# rAqShTreNaiqvAsmai# rAqShTramava# rundhe 
rAqShTrameqva Ba#vatyAqtmane# hotaqvyA# rAqShTraM ~Mvai rA$ShTraqBRuto# rAqShTraM praqjA rAqShTraM paqSavo# rAqShTraM ~MyacCreShThoq Bava#ti rAqShTreNaiqva rAqShTramava# rundheq vasi#ShThaH samAqnAnA$M Bavatiq grAma#kAmAya hotaqvyA# rAqShTraM ~Mvai rA$ShTraqBRuto# rAqShTra(gm) sa#jAqtA rAqShTreNaiqvAsmai# 
rAqShTra(gm) sa#jAqtAnava# rundhe grAqmye# - [ ] 22

TS 3.4.8.2
-va Ba#vatyadhiqdeva#ne juhotyadhiqdeva#na eqvAsmai# sajAqtAnava# rundheq ta e#naqmava#ruddhAq upa# tiShThante rathamuqKa oja#skAmasya hotaqvyA# ojoq vai rA$ShTraqBRutaq ojoq rathaq oja#saiqvAsmAq ojo&va# rundha ojaqsvye#va Ba#vatiq yo rAqShTrAdapa#BUtaqH syAt tasmai# hotaqvyA# yAva#nto&syaq rathAqH syustAn brU#yAd yuq~gdhvamiti# rAqShTrameqvAsmai# yunaqktyA - [ ] 23

TS 3.4.8.3
hu#tayoq vA eqtasyAklRu#ptAq yasya# rAqShTraM na kalpa#te svaraqthasyaq dakShi#NaM caqkraM praqvRuhya# nAqDImaqBi ju#huyAqdAhu#tIreqvAsya# kalpayatiq tA a#syaq kalpa#mAnA rAqShTramanu# kalpate saMgrAqme saM~Mya#tte hotaqvyA# rAqShTraM ~Mvai rA$ShTraqBRuto# rAqShTre Kaluq vA eqte vyAya#cCanteq ye sa#~ggrAqma(gm) saqM ~Myantiq 
yasyaq pUrva#syaq juhva#tiq sa eqva Ba#vatiq jaya#tiq ta(gm) sa#grAMqmaM mA$ndhuqka iqddhmo- [ ] 24

TS 3.4.8.4
Ba#vaqtya~ggA#rA eqva pra#tiqveShTa#mAnA aqmitrA#NAmasyaq senAqM prati#veShTayantiq ya uqnmAdyeqt tasmai# hotaqvyA# gandharvAPsaqrasoq vA eqtamunmA#dayantiq ya uqnmAdya#tyeqte Kaluq vai ga#ndharvAPsaqrasoq 
yadrA$ShTraqBRutaqstasmaiq svAhAq tAByaqH svAheti# juhotiq tenaiqvainA$~jCamayatiq naiya#grodhaq audu#mbaraq ASva#tthaqH plAkShaq itIqddhmo Ba#vatyeqte vai ga#ndharvAPsaqrasA$M gRuqhAH sva eqvainA# - [ ] 25

TS 3.4.8.5
nAqyata#ne SamayatyaBiqcara#tA pratiloqma(gm) ho#taqvyA$H prAqNAneqvAsya# praqtIcaqH prati# yautiq taM tatoq yenaq kena# ca stRuNuteq svakRu#taq iri#Ne juhoti pradaqre vaiqtadvA aqsyai nir.Ru#tigRuhItaqM nir.Ru#tigRuhIta eqvainaqM nir.Ru#tyA grAhayatiq yadvAqcaH krUqraM tenaq vaSha#T karoti vAqca eqvaina#M krUqreNaq pravRu#Scati tAqjagArtiqmArcCa#tiq yasya# kAqmaye#tAqnnAdyaq - [ ] 26

TS 3.4.8.6
mA da#dIqyetiq tasya# saqBAyA#muttAqno niqpadyaq Buva#nasya pataq itiq tRuNA#niq saM gRu#hNIyAt praqjApa#tiqrvai Buva#nasyaq pati#H praqjApa#tinaiqvAsyAqnnAdyaqmA da#tta iqdamaqhamaqmuShyA# &&*muShyAyaqNasyAqnnAdya(gm)# 
harAqmItyA#hAqnnAdya#meqvAsya# harati ShaqDBir.ha#ratiq ShaDvA Ruqtava#H praqjApa#tinaiqvAsyAq -nnAdya#mAqdAyaqrtavo$&smAq anuq praya#cCantiq - [ ] 27

TS 3.4.8.7
yo jyeqShThaba#ndhuqrapa# BUtaqH syAt ta(gg)sthale#&vaqsAyya# brahmaudaqnaM catu#H SarAvaM paqktvA tasmai# hotaqvyA# varShmaq vai rA$ShTraqBRutoq vaShmaq sthalaqM ~MvarShma#NaiqvainaqM ~MvaShma# samAqnAnA$M gamayatiq catu#H SarAvo Bavati diqkShve#va prati#tiShThati kShIqre Ba#vatiq ruca#meqvAsmi#n dadhAqtyuddha#rati SRutaqtvAya# saqrpiShvA$n Bavati meddhyaqtvAya# caqtvAra# Ar.SheqyAH prASna#nti diqSAmeqva jyoti#Shi 
juhoti || 28
(grAqmI - yu#naktIq - dhmaH - sva eqvainA# - naqnnAdya#M - ~MyacCaqntye - kAqnna pa#~jcAqSacca#) (A8)

TS 3.4.9.1
devi#kAq niva#rpet praqjAkA#maqSCandA(gm)#siq vai devi#kAqSCandA(gm)#sIvaq Kaluq vai praqjASCando#BireqvAsmai$ praqjAH praja#nayati prathaqmaM dhAqtAra#M karoti mithuqnI eqva tena# karoqtyanveqvAsmAq anu#matirmanyate rAqte rAqkA 
pra si#nIvAqlI ja#nayati praqjAsveqva prajA#tAsu kuqhvA# vAca#M dadhAtyeqtA eqva niva#rpet paqSukA#maqSCandA(gm)#siq vai devi#kAqSCandA(gm)#sI - [ ] 29

TS 3.4.9.2
vaq Kaluq vai paqSavaqSCando#BireqvAsmai# paqSUn praja#nayati prathaqmaM dhAqtAra#M karotiq praiva tena# vApayaqtyanveqvAsmAq anu#matirmanyate rAqte rAqkA pra si#nIvAqlI ja#nayati paqSUneqva prajA#tAn kuqhvA$ prati#ShThApayatyeqtA eqva nirva#peqd-grAma#kAmaqSCandA(gm)#siq vai devi#kAqSCandA(gm)#sI vaq Kaluq vai 
grAmaqSCando#BireqvAsmaiq grAmaq - [ ] 30

TS 3.4.9.3
mava# rundhe maddhyaqto dhAqtAra#M karoti maddhyaqta eqvainaqM grAma#sya dadhAtyeqtA eqva nirva#peqjjyogA#mayAvIq CandA(gm)#siq vai devi#kAqSCandA(gm)#siq Kaluq vA eqtamaqBi ma#nyanteq yasyaq jyogAqmaya#tiq Cando#Bireqvaina#-magaqdaM ka#roti maddhyaqto dhAqtAra#M karoti maddhyaqto vA eqtasyAklRu#ptaqM ~Myasyaq jyogAqmaya#ti maddhyaqta eqvAsyaq tena# kalpayatyeqtA eqva ni - [ ] 31

TS 3.4.9.4
rva#peqdyaM ~Myaqj~jo nopaqnameqcCandA(gm)#siq vai devi#kAqSCandA(gm)#siq Kaluq vA eqtaM nopa# namantiq yaM ~Myaqj~jo nopaqnama#ti prathaqmaM dhAqtAra#M karoti muKaqta eqvAsmaiq CandA(gm)#si dadhAqtyupai#naM ~Myaqj~jo na#matyeqtA eqva niva#rpedIjAqnaSCandA(gm)#siq vai devi#kA yAqtayA#mAnIvaq Kaluq vA eqtasyaq CandA(gm)#siq ya I#jAqna u#ttaqmaM dhAqtAra#M karo - [ ] 32

TS 3.4.9.5
-tyuqpari#ShTAdeqvAsmaiq CandAq(gg)qsyayA#tayAmAqnyava# rundhaq upai#naqmutta#ro yaqj~jo na#matyeqtA eqva niva#rpeqdyaM meqdhA nopaqnameqcCandA(gm)#siq vai devi#kAqSCandA(gm)#siq Kaluq vA eqtaM nopa# namantiq yaM meqdhA nopaqnama#ti prathaqmaM dhAqtAra#M karoti muKaqta eqvAsmaiq CandA(gm)#si dadhAqtyupai#naM 
meqdhA na#matyeqtA eqva niva#rpeq - [ ] 33

TS 3.4.9.6
drukkA#maqSCandA(gm)#siq vai devi#kAqSCandA(gm)#sIvaq Kaluq vai ruk Cando#BireqvAsmiqn ruca#M dadhAtikShIqre Ba#vantiq ruca#meqvAsmi#n dadhati maddhyaqto dhAqtAra#M karoti maddhyaqta eqvaina(gm)# ruqco da#dhAtigAyaqtrI vA anu#matistriqShTugrAqkA jaga#tI sinIvAqlya#nuqShTup kuqhUd^^rdhAqtA va#ShaTkAqraH pU$rvapaqkSho rAqkA&pa#rapaqkShaH kuqhUra#mAvAqsyA# sinIvAqlI pau$rNamAqsyanu#matiScaqndramA# dhAqtA&ShTau - [ ] 34

TS 3.4.9.7
vasa#voq&ShTAkSha#rA gAyaqtryekA#daSa ruqdrA ekA#daSAkSharA triqShTub dvAda#SA&&*diqtyA dvAda#SAkSharAq jaga#tI praqjApa#tiranuqShTub dhAqtA va#ShaTkAqra eqtadvai devi#kAqH sarvA#Ni caq CandA(gm)#siq sarvA$Sca deqvatA# vaShaTkAqrastA yath saqha sarvA# niqrvape#dISvaqrA e#naM praqdahoq dve pra#thaqme niqrupya# dhAqtustRuqtIyaqM niva#rpeqt tatho# eqvotta#req niva#rpeqt tathai$naqM na prada#haqntya ( ) thoq yasmaiq kAmA#ya niruqpyanteq tameqvA&&*BiqrupA$&&*pnoti || 35
(paqSukA#maqSCandA(gm)#siq vai devi#kAqSCandA(gm)#siq-grAma#M-kalpayatyeqtA eqva ni-ru#ttaqmandhAqtAra#M karoti - meqdhA na#matyeqtA eqva nirva#pe - daqShTau - da#hantiq - nava# ca) (A9)

Special Korvai:
(devi#kAH praqjAkA#mo mithuqnI paqSukA#maqH praiva grAma#kAmoq jyogA#mayAvIq yaM ~Myaqj~jo ya I#jAqno yaM meqdhA rukkA#moq&ShTau | devi#kA Bavanti dadhati rAqShTrakA#mAya Bavati dadhAti |)

TS 3.4.10.1
vAsto$Shpateq prati# jAnI hyaqsmAnth svA#veqSo a#namIqvo Ba#vAnaH | 
yat tvema#heq pratiqtanno# juShasvaq Sanna edhi dviqpadeq Sa~jcatu#Shpade ||
vAsto$Shpate SaqgmayA# saq(gm)q sadA#te sakShIqmahi# raqNvayA# gAtuqmatyA$ | 
AvaqH kShema# uqta yogeq vara#nno yUqyaM pA#ta svaqstiBiqH sadA#naH || 
yath sAqyaM prA#taragnihoqtraM juqhotyA#hutIShTaqkA eqva tA upa# dhatteq - [ ] 36

TS 3.4.10.2
yaja#mAno&horAqtrANiq vA eqtasyeShTa#kAq ya Ahi#tAgniqryath sAqyaM prA#tarjuqhotya#horAqtrANyeqvA &&*ptveShTa#kAH kRuqtvopa# dhatteq daSa# samAqnatra# juhotiq daSA$kSharA viqrAD viqrAja#meqvA&&*ptveShTa#kAM kRuqtvopa# 
dhaqtte&tho# viqrAjyeqva yaqj~jamA$pnotiq citya#Scityo&sya Bavatiq tasmAqdyatraq daSo#ShiqtvA praqyAtiq tad-ya#j~javAqstvavA$stveqva tadyat tato$&rvAqcIna(gm)# - [ ] 37

TS 3.4.10.3
ruqdraH Kaluq vai vA$stoShpaqtiryadahu#tvA vAstoShpaqtIya#M prayAqyAd ruqdra e#naM BUqtvA&gnira#nUqtthAya# hanyAdvAstoShpaqtIya#M juhoti BAgaqdheye#naiqvaina(gm)# Samayatiq nA&&*rtiqmArcCa#tiq yaja#mAnoq yadyuqkte ju#huqyAdyathAq prayA#teq vAstAqvAhu#tiM juqhoti# tAqdRugeqva tadyadayu#kte juhuqyAdyathAq kShemaq Ahu#tiM 
juqhoti# tAqdRugeqva tadahu#tamasya vAstoShpaqtIya(gg)# syAq - [ ] 38

TS 3.4.10.4
ddakShi#No yuqkto Bava#ti saqvyo&yuqkto&tha# vAstoShpaqtIya#M juhotyuqBaya#meqvA& kaqrapa#rivargameqvaina(gm)# Samayatiq yadeka#yA juhuqyAdda#rvihoqmaM ku#ryAt puro&nuvAqkyA# maqnUcya# yAqjya#yA juhoti sadevaqtvAyaq yaddhuqta A#daqddhyAd ruqdraM gRuqhAnaqnvAro#hayeqd-yada#vaqkShANAqn yasa#M prakShApya prayAqyAdyathA# 
yaj~javeSaqsaM ~MvAq&&daha#naM ~MvA tAqdRugeqva tadaqyanteq yoni#r.Ruqtviyaq ityaqraNyo$H saqmAro#haya - [ ] 39

TS 3.4.10.5
-tyeqSha vA aqgneryoniqH sva eqvainaqM ~Myonau# saqmAro#hayaqtyathoq KalvA#huqryadaqraNyo$H saqmArU#Dhoq naSyeqduda#syAqgniH sI#det punarAqdheya#H syAqditiq yA te# agne yaqj~jiyA# taqnUstayehyA roqhetyAqtmanth saqmAro#hayateq yaja#mAnoq vA aqgneryoniqH svAyA#meqvainaqM ~MyonyA(gm)# saqmAro#hayate || 40
(dhaqtteq-&rvAqcIna(gg)# -syAth-saqmAro#hayatiq -pa~jca#catvAri(gm)Sacca) (A10)

TS 3.4.11.1
tvama#gne bRuqhadvayoq dadhA#si deva dAqSuShe$ | 
kaqvirgRuqhapa#tiqryuvA$ ||
haqvyaqvADaqgniraqjara#H piqtA no# viqBurviqBAvA# suqdRuSI#ko aqsme | 
suqgAqrq.haqpaqtyAH samiSho# didIhyasmaqdriyaqKsaM mi#mIhiq SravA(gm)#si || 
tvaM ca# soma noq vaSo# jIqvAtuqM na ma#rAmahe | 
priqyasto$troq vanaqspati#H || 
braqhmA deqvAnA$M padaqvIH ka#vIqnAmRuShiqrviprA#NAM mahiqSho mRuqgANA$M | 
Syeqno gRuddhrA#NAq(gg)q svadhi#tiq rvanA#nAq(gm)q soma#H - [ ] 41

TS 3.4.11.2
paqvitraqmatye#tiq reBann# || 
A viqSvade#vaq(gm)q satpa#ti(gm) sUqktairaqdyA vRu#NImahe | 
saqtyasa#va(gm) saviqtAra$M || 
Asaqtyenaq raja#sAq varta#mAno niveqSaya#nnaqmRutaqM martya#~jca | 
hiqraqNyaye#na saviqtA ratheqnA&&* deqvoyA#tiq Buva#nA viqpaSyann# || 
yathA# noq adi#tiqH karaqt paSveq nRuByoq yathAq gave$ | 
yathA# toqkAya# ruqdriya$M || 
mA na#stoqke tana#yeq mA naq Ayu#Shiq mA noq goShuq mA- [ ] 42

TS 3.4.11.3
noq aSve#Shu rIriShaH | 
vIqrAn mAno# rudra BAmiqto va#dhIrhaqviShma#ntoq nama#sA vidhema te || 
uqdaqprutoq na vayoq rakSha#mANAq vAva#dato aqBriya#syevaq GoShA$H | 
giqriqBrajoq normayoq mada#ntoq bRuhaqspati#maqBya#rkA a#nAvann || 
haq(gm)qsairi#vaq saKi#BiqrvAva#dadBiraSmaqnmayA#niq naha#nAq vyasyann# | 
bRuhaqspati#raBiqkani#kradaqdgA uqta prAstauqducca# viqdvA(gm) a#gAyat ||
endra# sAnaqsi(gm) raqyi(gm) - [ ] 43

TS 3.4.11.4
saqjitvA#na(gm) sadAqsaha$M | 
var.Shi#ShThamUqtaye# Bara ||
prasasA#hiShe puruhUtaq SatrUqn jyeShTha#steq SuShma# iqha rAqtira#stu | 
indrA&&* Ba#raq dakShi#NenAq vasU#niq patiqH sindhU#nAmasi reqvatI#nAM || 
tva(gm) suqtasya# pIqtaye# saqdyo vRuqddho a#jAyathAH | 
indraq jyaiShThyA#ya sukrato || 
Buvaqstvami#ndraq brahma#NA maqhAn Buvoq viSve#Shuq sava#neShu yaqj~jiya#H | 
Buvoq nRU(gg)S^^cyauqtno viSva#smiqn Bareq jyeShTha#Scaq mantro# - [ ] 44

TS 3.4.11.5
viSvacar.ShaNe || 
miqtrasya# car.ShaNIqdhRutaqH Sravo# deqvasya# sAnaqsiM | 
saqtyaM ciqtra Sra#vastamaM ||
miqtro janAn# yAtayati prajAqnan miqtro dA#dhAra pRuthiqvImuqta dyAM | 
miqtraH kRuqShTIrani#miShAq&Bi ca#ShTe saqtyAya# haqvyaM GRuqtava#d-vidhema || 
prasami#traq marto# astuq praya#svAqnq. yasta# Adityaq SikSha#ti vraqtena# | 
na ha#nyateq na jI#yateq tvotoq nainaqma(gm)ho# aSnoqtyanti#toq na dUqrAt || 
ya- [ ] 45

TS 3.4.11.6
cciqddhi teq viSo# yathAq prade#va varuNa vraqtaM | 
miqnIqmasiq dyavi#dyavi ||
yat ki~jceqdaM ~Mva#ruNaq daivyeq jane#&BidroqhaM ma#nuqShyA$ScarA#masi | 
aci#ttIqyat tavaq dharmA# yuyopiqmamA naqstasmAq dena#so deva rIriShaH || 
kiqtaqvAsoq yadri# riqpurna dIqvi yadvA# GA saqtya muqtayanna viqdma | 
sarvAq tA viShya# Sithiqre ( ) va# deqvAthA# te syAma varuNa priqyAsa#H || 46
(somoq-goShuq mA- raqyiM - mantroq -ya-cCi#thiqrA-saqpta ca# ) (A11)

Prasna Korvai with starting Padams of 1 to 11 Anuvaakams :- 
(vi vA eqtasyA - &&vA#yo - iqme vai - ciqtta~jcAq - &gnirBUqtAnA$M - deqvA vA a#ByAtAqnA - nRu#tAqShAD - rAqShTrakA#mAyaq - devi#kAq - vAsto$Shpateq - tvama#gne bRuqha - dekA#daSa )

Korvai with starting Padams of 1, 11, 21 Series of Panchaatis :-
(vi vA eqtasye - tyA#ha - mRuqtyurga#ndhaqrvo - &va# rundhe maddhyaqta - stvama#gne bRuqhath - ShaTca#tvAri(gm)Sat)

First and Last Padam of Fourth Prasnam of Kandam 3 :-
(vi vA eqtasya# - priqyAsa#H )

|| hari#H oM ||
|| kRuShNa yajurvedIya taittirIya saMhitAyAM tRutIyakANDe caturthaH praSnaH samAptaH ||
------------------------------------
3.5	 tRutIyakANDe pa~jcama: praSna: - iShTiSeShABidhAnaM

TS 3.5.1.1
pUqrNA paqScAduqta pUqrNA puqrastAqdunma#ddhyaqtaH pau$rNamAqsI ji#gAya | 
tasyA$n deqvA adhi# saqM~Mvasa#nta uttaqme nAka# iqha mA#dayantAM || 
yatte# deqvA ada#dhu rBAgaqdheyaqmamA#vAsye saqM~Mvasa#nto mahiqtvA | 
sAno# yaqj~jaM pi#pRuhi viSvavAre raqyiM no# dhehi suBage suqvIra$M ||
niqveSa#nI saq~ggama#nIq vasU#nAqM ~MviSvA# rUqpANiq vasU$nyAveqSaya#ntI | 
saqhaqsraqpoqSha(gm) suqBagAq rarA#NAq sA naq Agaqn varca#sA - [ ] 1

TS 3.5.1.2
saM~MvidAqnA || 
agnI#Shomau prathaqmau vIqrye#Naq vasU$n ruqdrAnA#diqtyAniqha ji#nvataM |
mAqddhya(gm) hi pau$rNamAqsaM juqShethAqM brahma#NA vRuqddhau su#kRuqtena# 
sAqtAvathAq&smaBya(gm)# saqhavI#rA(gm) raqyiM ni ya#cCataM || 
AqdiqtyAScA&~ggi#rasaScAqgnInA&da#dhataq te da#r.SapUrNamAqsau praiPsaqn teShAqma~ggi#rasAqM niru#pta(gm) haqvirAsIqdathA#&&*diqtyA eqtau homA#vapaSyaqn tAva#juhavuqstatoq vai te da#r.SapUrNamAqsau - [ ] 2

TS 3.5.1.3
pUrvaq A &la#Banta dar.SapUrNamAqsA-vAqlaBa#mAna eqtau homau# puqrastA$jjuhuyAth sAqkShAdeqva da#r.SapUrNamAqsAvA la#Bate brahmavAqdino# vadantiq sa tvai da#r.SapUrNamAqsAvA la#Betaq ya e#nayoranu-loqma~jca# 
pratiloqma~jca# viqdyAditya#mAvAqsyA#yA Uqd^^rdhvaM tada#nuloqmaM pau$rNamAqsyai pra#tIqcInaqM tat pra#tiloqmaM ~Myat pau$rNamAqsIM pUrvA#mAqlaBe#ta pratiloqmame#nAqvA la#BetAq-muma#paqkShIya#mANaq-manvapa# - [ ] 3

TS 3.5.1.4
kShIyeta sArasvaqtau homau# puqrastA$jjuhuyAdamAvAqsyA# vai sara#svatyanuloqma-meqvainAqvA la#Bateq &mumAqpyAya#mAnaqmanvA pyA#yata AgnAvaiShNaqva-mekA#daSakapAlaM puqrastAqnniva#rpeqth sara#svatyai caqru(gm) 
sara#svateq dvAda#SakapAlaqM ~MyadA$gneqyo Bava#tyaqgnirvai ya#j~jamuqKaM ~Mya#j~jamuqKameqvarddhiM# puqrastA$d-dhatteq yad-vai$ShNaqvo Bava#ti yaqj~jo vai viShNu#ryaqj~jameqvA&&*raByaq prata#nuteq sara#svatyai ( ) caqrurBa#vatiq sara#svateq dvAda#SakapAlo&mAvAqsyA# vai sara#svatI pUqrNamA#saqH sara#svAqn tAveqva sAqkShAdA ra#Bata RuqddhnotyA$ByAqM dvAda#SakapAlaqH sara#svate Bavati mithunaqtvAyaq prajA$tyai mithuqnau gAvauq dakShi#NAq samRu#ddhyai || 4
(varca#sAq - vai te da#r.SapUrNamAqsA - vapa# - tanuteq sara#svatyaiq - pa~jca#vi(gm)SatiSca) (A1)

TS 3.5.2.1
RuSha#yoq vA indra#M praqtyakShaqM nApa#Syaqn taM ~Mvasi#ShThaH praqtyakSha#mapaSyaqth so$&bravIqd-brAhma#NaM te vakShyAmiq yathAq tvatpu#rohitAH praqjAH pra#janiqShyante&thaq meta#reByaq RuShi#Byoq mA pravo#caq itiq tasmA# 
eqtAnthstoma#-BAgAnabravIqt tatoq vasi#ShThapurohitAH praqjAH prAjA#yantaq tasmA$d-vAsiqShTho braqhmA kAqrya#H praiva jA#yate raqSmira#siq kShayA#ya tvAq kShaya#M jiqnve - [ ] 5

TS 3.5.2.2
-tyA#ha deqvA vai kShayo# deqveBya# eqva yaqj~jaM prA&&*haq preti#rasiq dharmA#ya tvAq dharma#M jiqnvetyA#ha manuqShyA# vai dharmo# manuqShye$Bya eqva yaqj~jaM prA&&*hAnvi#tirasi diqve tvAq diva#M jiqnvetyA#haiqBya eqva loqkeByo# yaqj~jaM prA&&*ha#viShTaqmBo#&siq vRuShTyai$ tvAq vRuShTi#M jiqnvetyA#haq vRuShTi#meqvAva# - [ ] 6

TS 3.5.2.3
rundhe praqvA&sya#nuqvA&sItyA#ha mithunaqtvAyoqSiga#siq vasu#ByastvAq vasU$~jjiqnvetyA#hAqShTau vasa#vaq ekA#daSa ruqdrA dvAda#SA&&*diqtyA eqtAva#ntoq vai deqvAsteBya# eqva yaqj~jaM prA&&*haujo#&si piqtRuBya#stvA piqtRUn 
jiqnvetyA#ha deqvAneqva piqtRUnanuq santa#notiq tantu#rasi praqjABya#stvA praqjA jiqnve - [ ] 7

TS 3.5.2.4
-tyA#ha piqtRUneqva praqjA anuq santa#noti pRutanAqShADa#si paqSuBya#stvA paqSU~jjiqnvetyA#ha praqjA eqva paqSUnanuq santa#notireqvadaqsyo-Sha#dhIByaq stvauSha#dhI-rjiqnvetyAqhauSha#dhIShveqva paqSUn prati#ShThApayatyaBiqjida#si 
yuqktagrAqvendrA#yaq tvendra#M jiqnvetyA#hAqBiji#tyAq adhi#patirasi prAqNAya# tvA prAqNaM - [ ] 8

TS 3.5.2.5
jiqnvetyA#ha praqjAsveqva prAqNAn da#dhAti triqvRuda#si praqvRudaqsItyA#ha mithunaqtvAya# sa(gm)roqho#&si nIroqho#&sItyA#haq prajA$tyai vasuqko#&siq veSha#Srirasiq vasya#ShTiraqsItyA#haq prati#ShThityai || 9
(jiqnvetya - va# - praqjA ji#nva - prAqNan - triq(gm)qSacca#)(A2)

TS 3.5.3.1
aqgninA# deqvenaq pRuta#nA jayAmi gAyaqtreNaq Canda#sA triqvRutAq stome#na rathantaqreNaq sAmnA# vaShaTkAqreNaq vajre#Na pUrvaqjAn BrAtRu#vyAqnadha#rAn pAdayAqmyavai#nAn bAdheq pratye#nAnnudeq&smin kShayeq&smin BU#miloqke yo$&smAn dveShTiq ya~jca# vaqyaM dviqShmo viShNoqH krameqNA&tye#nAn krAmAqmIndre#Na deqvenaq pRuta#nA jayAmiq traiShTu#Benaq Canda#sA pa~jcadaqSenaq stome#na bRuhaqtA sAmnA# vaShaTkAqreNaq vajre#Na - [ ] 10

TS 3.5.3.2
sahaqjAn viSve#BirdeqveBiqH pRuta#nA jayAmiq jAga#tenaq Canda#sA saptadaqSenaq stome#na vAmadeqvyenaq sAmnA# vaShaTkAqreNaq vajre#NA paraqjAnindre#Na saqyujo# vaqya(gm) sA#saqhyAma# pRutanyaqtaH | 
Gnanto# vRuqtrANya#praqti | 
yatte# agneq tejaqstenAqhaM te#jaqsvI BU#yAsaqM ~Myatte# agneq varcaqstenAqhaM ~Mva#rcaqsvI BU#yAsaqM ~Myatte# agneq haraqstenAqha(gm) ha#raqsvI BU#yAsaM || 11
(bRuqhaqtA sAmnA# vaShaTkAqreNaq vajre#Naq - ShaTca#tvAri(gm)Sacca) (A3)

TS 3.5.4.1
ye deqvA ya#j~jaqhano# yaj~jaqmuSha#H pRuthiqvyAmaddhyAsa#te |
aqgnirmAq teByo# rakShatuq gacCe#ma suqkRuto# vaqyaM || 
A&ga#nma mitrAvaruNA vareNyAq rAtrI#NAM BAqgo yuqvayoqryo asti# | 
nAka#M gRuhNAqnAH su#kRuqtasya# loqke tRuqtIye# pRuqShThe adhi# rocaqne diqvaH ||
ye deqvA ya#j~jaqhano# yaj~jaqmuShoq&ntariqkShe&ddhyAsa#te | 
vAqyurmAq teByo# rakShatuq gacCe#ma suqkRuto# vaqyaM || 
yAsteq rAtrI$H savita - [ ] 12

TS 3.5.4.2
-rdevaqyAnI#rantaqrA dyAvA#pRuthiqvI viqyanti# | 
gRuqhaiScaq sarvai$H praqjayAq nvagreq suvoq ruhA#NAstaratAq rajA(gm)#si || 
ye deqvA ya#j~jaqhano# yaj~jaqmuSho# diqvyaddhyAsa#te | 
sUryo# mAq teByo# rakShatuq gacCe#ma suqkRuto# vaqyaM || 
yenendrA#ya saqmaBa#raqH payA(gg)#syuttaqmena# haqviShA# jAtavedaH | 
tenA$&gneq tvamuqta va#d^^rdhayeqma(gm) sa#jAqtAnAq(gg)q SraiShThyaq A dhe$hyenaM || 
yaqj~jaqhanoq vai deqvA ya#j~jaqmuSha#H - [ ] 13

TS 3.5.4.3
santiq ta eqShu loqkeShvA#sata AqdadA#na vimathnAqnA yo dadA#tiq yo yaja#teq tasya# | 
ye deqvA ya#j~jaqhana#H pRuthiqvyAmaddhyAsa#teq ye aqntari#kSheq ye diqvItyA#heqmAneqva loqkA(gg)stIqrtvA sagRu#haqH sapa#SuH suvaqrgaM ~Mloqkameqtyapaq vai some#nejAqnAddeqvatA$Sca yaqj~jaSca# krAmantyAgneqyaM pa~jca#kapAlamudavasAqnIyaqM nirva#pedaqgniH sarvA# deqvatAqH - [ ] 14

TS 3.5.4.4
pA~gkto# yaqj~jo deqvatA$Scaiqva yaqj~ja~jcAva# rundhegAyaqtro vA aqgnirgA#yaqtra Ca#ndAqstaM Canda#sAq vya#d^^rdhayatiq yat pa~jca#kapAlaM kaqrotyaqShTAka#pAlaH kAqryo$&ShTAkSha#rA gAyaqtrI gA#yaqtro$&gni-rgA#yaqtra Ca#ndAqH svenaiqvainaqM Canda#sAq sama#d^^rdhayati paq~gktyau# yAjyAnuvAqkye# BavataqH pA~gkto# yaqj~jastenaiqva 
yaqj~jAnnaiti# || 15 
(saqviqtaq-rdeqvA ya#j~jaqmuShaqH - sarvA# deqvatAq - strica#tvAri(gm)Sacca) (A4)

TS 3.5.5.1
sUryo# mA deqvo deqveBya#H pAtu vAqyuraqntari#kShAqd-yaja#mAnoq&gnirmA# pAtuq cakShu#ShaH | 
sakShaq SUShaq savi#taqrviSva#car.ShaNa eqteBi#H somaq nAma#Birvidhema teq teBi#H somaq nAma#Birvidhema te || 
aqhaM paqrastA#daq-hamaqvastA#daqhaM jyoti#ShAq vi tamo# vavAra | 
yadaqntari#kShaqM tadu# me piqtA&BU#daqha(gm) sUrya#muBaqyato# dadar.SAqhaM BU#yA samuttaqmaH 
sa#mAqnAnAq - [ ] 16

TS 3.5.5.2
mA sa#muqdrA-dA&ntari#kShAt-praqjApa#tirudaqdhiM cyA#vayAqtIndraqH prasnau#tu maqruto# var.ShayaqntUnna#mBaya pRuthiqvIM BiqndhIdaM diqvyaM naBa#H | 
uqdro diqvyasya# no deqhISA#noq visRu#jAq dRuti$M || 
paqSavoq vA eqte yadA#diqtya eqSha ruqdro yadaqgniroSha#dhIqH prAsyAqgnAvA#diqtyaM ju#hoti ruqdrAdeqva paqSUnaqntarda#dhAqtyathoq oSha#dhIShveqva paqSUn - [ ] 17

TS 3.5.5.3
prati#ShThApayati kaqviryaqj~jasyaq vita#notiq panthAqM nAka#sya pRuqShThe adhi# rocaqne diqvaH | 
yena# haqvyaM ~Mvaha#siq yAsi# dUqta iqtaH prace#tA aqmutaqH sanI#yAn || 
yAsteq viSvA$H saqmidhaqH santya#gneqyAH pRu#thiqvyAM baqrq.hiShiq sUryeq yAH | 
tAste# gacCaqntvAhu#tiM GRuqtasya# devAyaqte yaja#mAnAyaq Sarma# ||
AqSAsA#naH suqvIrya(gm)# rAqyaspoShaq(gg)q svaSvi#yaM | 
bRuhaqspati#nA rAqyA svaqgAkRu#toq mahyaqM ~Myaja#mAnAya ( ) tiShTha || 18
(saqmAqnAnAq-moSha#dhIShveqva paqSUn - mahyaqM ~Myaja#mAnAq - yaika#~jca) (A5)

TS 3.5.6.1
saM tvA# nahyAmiq paya#sA GRuqtenaq saM tvA# nahyAmyaqpa oSha#dhIBiH | 
saM tvA# nahyAmi praqjayAq&hamaqdya sA dI$kShiqtA sa#navoq vAja#maqsme || 
praituq brahma#NaqspatnIq vediqM ~MvarNe#na sIdatu | 
athAqhama#nukAqminIq sve loqke viqSA iqha || 
suqpraqjasa#stvA vaqya(gm) suqpatnIqrupa# sedima | 
agne# sapatnaqdamBa#naqmada#bdhAsoq adA$ByaM || 
iqmaM ~MviShyA#miq varu#Nasyaq pASaqM - [ ] 19

TS 3.5.6.2
~Myamaba#ddhnIta saviqtA suqketa#H | 
dhAqtuScaq yonau# sukRuqtasya# loqke syoqnaM me# saqha patyA# karomi ||
prehyuqdehyRuqtasya# vAqmIranvaqgniste&gra#M nayaqtvadi#tiqrmaddhya#M dadatA(gm) ruqdrAva#sRuShTA&si yuqvA nAmaq mA mA# hi(gm)sIqrvasu#Byo ruqdreBya# AdiqtyeByoq viSve$Byo vo deqveBya#H paqnneja#nIrgRuhNAmi yaqj~jAya# vaH paqnneja#nIH sAdayAmiq viSva#sya teq viSvA#vatoq vRuShNi#yAvataq - [ ] 20

TS 3.5.6.3
stavA$gne vAqmIranu# saqdRuMSiq viSvAq retA(gm)#si dhiShIqyA&ga#n deqvAn yaqj~jo ni deqvIrdeqveByo# yaqj~jama#SiShannaqsminth su#nvaqti yaja#mAna AqSiShaqH svAhA#kRutAH samudreqShThA ga#ndhaqrvamAti#ShThaqtAnu# | 
vAta#syaq patma#nniqDa I#DiqtAH || 21 
(pASaqM - ~MvRuShNi#yAvata - striq(gm)qSacca#) (A6)

TS 3.5.7.1
vaqShaqTkAqro vai gA#yatriqyai Siro$&Cinaqt tasyaiq rasaqH parA#&pataqth sa pRu#thiqvIM prAvi#Saqthsa Ka#diqro#&Bavaqdyasya# KAdiqraH sruqvo Bava#tiq Canda#sAmeqva raseqnAva# dyatiq sara#sA aqsyA&&*hu#tayo Bavanti tRuqtIya#syAmiqto diqvi soma# AsIqt taM gAyaqtryA& ha#raqt tasya# paqrNama#cCidyataq tat paqrNo#&Bavaqt tat paqrNasya# parNaqtvaM ~Myasya# parNaqmayI# juqhU - [ ] 22

TS 3.5.7.2
-rBava#ti sauqmyA aqsyA&&*hu#tayo Bavanti juqShante$&sya deqvA Ahu#tIrdeqvA vai brahma#nnavadantaq tat paqrNa upA#&*SRuNoth suqSravAq vai nAmaq yasya# parNaqmayI# juqhUrBava#tiq na pAqpa(gg) Sloka(gm)# SRuNotiq brahmaq vai paqrNo viNmaqruto&nnaqM ~MviNmA#ruqto$&Svaqttho yasya# parNaqmayI# juqhUrBavaqtyA-Sva#t-thyupaqBRud- brahma#NaiqvAnnaqmava# ruqndhe&thoq brahmaiq - [ ] 23

TS 3.5.7.3
-va viqSyaddhyU#hati rAqShTraM ~Mvai paqrNo viDa#Svaqttho yat pa#rNaqmayI# juqhUrBavaqtyA-Sva#tthyupaqBRud-rAqShTrameqva viqSyaddhyU#hati praqjApa#tiqrvA a#juhoqth sA yatrA&&*hu#tiH praqtyati#ShThaqt tatoq vika#~gkataq uda#tiShThaqt tata#H praqjA a#sRujataq yasyaq vaika#~gkatI dhruqvA Bava#tiq pratyaqvAsyA &&*hu#tayastiShThaqntyathoq praiva jA#yata eqtadvai sruqcA(gm) ( ) rUqpaM ~Myasyaiqva(gm) rU#pAqH srucoq Bava#ntiq sarvA$Nyeqvaina(gm)# rUqpANi# paSUqnAmupa#tiShThanteq nAsyApa#-rUpamAqtma~jjA#yate || 24
(juqhU - rathoq brahma# - sruqcA(gm) - saqptada#Sa ca) (A7)

TS 3.5.8.1
uqpaqyAqmagRu#hIto&si praqjApa#taye tvAq jyoti#Shmateq jyoti#ShmantaM gRuhNAmiq dakShA#ya dakShaqvRudhe# rAqtaM deqveByo$&gni jiqhveBya#stvartAqyuByaq indra#jyeShTheByoq varu#NarAjaByoq vAtA#piByaH paqrjanyA$tmaByo diqve 
tvAq&ntari#kShAya tvA pRuthiqvyai tvA&pe$ndra dviShaqto mano&paq jijyA#sato jaqhyapaq yo no#&rAtIqyatiq taM ja#hi prAqNAya# tvA&pAqnAya# tvA vyAqnAya# tvA saqte tvA&sa#te tvAq&dByastvauSha#dhIByoq ( ) viSve$ByastvA BUqteByoq yata#H praqjA akKi#drAq ajA#yantaq tasmai$ tvA praqjApa#taye viBUqdAv.nneq jyoti#Shmateq jyoti#ShmantaM juhomi || 25 
(oSha#dhIByaq - Scatu#rdaSa ca) (A8)

TS 3.5.9.1
yAM ~MvA a#ddhvaqryuScaq yaja#mAnaSca deqvatA#mantariqtastasyAq A vRu#S^^cyete prAjApaqtyaM da#dhigraqhaM gRu#hNIyAt praqjApa#tiqH sarvA# deqvatA# deqvatA$Bya eqva nihnu#vAte jyeqShTho vA eqSha grahA#NAqM ~MyasyaiqSha gRuqhyateq jyaiShThya#meqva ga#cCatiq sarvA#sAMq ~MvA eqtaddeqvatA#nA(gm) rUqpaM ~MyadeqSha grahoq yasyaiqSha gRuqhyateq sarvA$Nyeqvaina(gm)# rUqpANi# paSUqnAmupa#tiShThanta upayAqmagRu#hIto - [ ] 26

TS 3.5.9.2
-&si praqjApa#taye tvAq jyoti#Shmateq jyoti#ShmantaM gRuhNAqmItyA#haq jyoti#reqvaina(gm)# samAqnAnA$M karotyagni-jiqhveBya#stvartAqyuByaq ityA#haiqtAva#tIqrvai deqvatAqstABya# eqvainaq(gm)q sarvA$Byo gRuhNAqtyape$ndra dviShaqto manaq ityA#haq BrAtRu#vyApanuttyai prAqNAya# tvA&pAqnAyaq tvetyA#ha prAqNAneqva yaja#mAne dadhAtiq tasmai$ tvA praqjApa#taye viBUqdAv.nneq jyoti#Shmateq jyoti#ShmantaM juhoqmI - [ ] 27

TS 3.5.9.3
-tyA#ha praqjApa#tiqH sarvA# deqvatAqH sarvA$Bya eqvaina#M deqvatA$Byo juhotyAjyagraqhaM gRu#hNIyAqt teja#skAmasyaq tejoq vA Ajya#M tejaqsvye#va Ba#vati somagraqhaM gRu#hNIyAd-brahmavarcaqsakA#masya brahmavarcaqsaM ~Mvai somo$ brahmavarcaqsye#va Ba#vati dadhigraqhaM gRu#hNIyAt paqSukA#maqsyorgvai daddhyUrk 
paqSava# UqrjaivAsmAq UrjaM paqSUnava# rundhe || 28
(uqpaqyAqmagRu#hIto - juhomiq - trica#tvAri(gm)Sacca) (A9)

TS 3.5.10.1
tve kratuqmapi# vRu~jjantiq viSveq dviryadeqte tri-rBavaqntyUmA$H | 
svAqdoH svAdI#yaH svAqdunA# sRujAq samata# Uq Shu madhuq madhu#nAq&Bi yo#dhi |
uqpaqyAqmagRu#hIto&si praqjApa#taye tvAq juShTa#M gRuhNAmyeqSha teq yoni#H 
praqjApa#taye tvA ||
prAqNaqgraqhAn gRu#hNAtyeqtAvaqdvA a#stiq yAva#deqte grahAqH stomAqSCandA(gm)#si pRuqShThAniq diSoq yAva#deqvAstiq ta - [ ] 29

TS 3.5.10.2
-dava# rundhe jyeqShThA vA eqtAn brA$hmaqNAH puqrA vidAma#kraqn tasmAqt teShAq(gm)q sarvAq diSoq&Biji#tA aBUvaqnq. yasyaiq te gRuqhyanteq jyaiShThya#meqva ga#cCatyaqBi diSo# jayatiq pa~jca# gRuhyanteq pa~jcaq diSaqH sarvA$sveqva diqkSh-vRu#ddhnuvantiq nava#nava gRuhyanteq navaq vai puru#She prAqNAH prAqNAneqva yaja#mAneShu dadhati
prAyaqNIye# codayaqnIye# ca gRuhyante prAqNA vai prA#NagraqhAH - [ ] 30

TS 3.5.10.3
prAqNaireqva praqyanti# prAqNairudya#nti daSaqme&ha#n gRuhyante prAqNA vai prA#NagraqhAH prAqNeByaqH Kaluq vA eqtat praqjA ya#ntiq yadvA#madeqvyaM ~MyoneqScyava#te daSaqme&ha#n vAmadeqvyaM ~Myone$S^^cyavateq 
yad-da#Saqme&ha#n gRuqhyante$ prAqNeBya# eqva tat praqjA naya#nti || 31
(tat - prA#NagraqhAH - saqptavi(gm)#Sacca) (A10)

TS 3.5.11.1
pra deqvandeqvyA dhiqyA Bara#tA jAqtave#dasaM | 
haqvyA no# vakShadAnuqShak || 
aqyamuq Shya prade#vaqyur.hotA# yaqj~jAya# nIyate | 
rathoq na yoraqBIvRu#toq GRuNI#vAn cetatiq tmanA$ || 
aqyamaqgniru#ruShyatyaqmRutA#divaq janma#naH | 
saha#saSciqth sahI#yAn deqvo jIqvAta#ve kRuqtaH || 
iDA#yAstvA paqde vaqyaM nABA# pRuthiqvyA adhi# | 
jAta#vedoq ni dhI#maqhyagne# haqvyAyaq voDha#ve || 32

TS 3.5.11.2
agneq viSve#BiH svanIka deqvairUrNA#vantaM prathaqmaH sI#daq yoni$M | 
kuqlAqyina#M GRuqtava#nta(gm) saviqtre yaqj~jaM na#yaq yaja#mAnAya sAqdhu || 
sIda# hotaqH sva u# loqke ci#kiqtvAnthsAqdayA# yaqj~ja(gm) su#kRuqtasyaq yonau$ | 
deqvAqvIrdeqvAn haqviShA# yajAqsyagne# bRuqhad-yaja#mAneq vayo# dhAH || 
ni hotA# hotRuqShada#neq vidA#nastveqSho dI#diqvA(gm) a#sadath suqdakSha#H | 
ada#bdhavrata-pramatiqrvasi#ShThaH sahasraM BaqraH Suci#jihvo aqgniH || 
tvaM dUqtastva - [ ] 33

TS 3.5.11.3
mu# naH paraqspAstvaM ~Mvasyaq A vRu#ShaBa praNeqtA | 
agne# toqkasya# naqstane# taqnUnAqmapra#yucCaqn dIdya#dbodhi goqpAH || 
aqBi tvA# deva savitaqrISA#naqM ~MvAryA#NAM | 
sadA#&van BAqgamI#mahe || 
maqhI dyauH pRu#thiqvI ca#na iqmaM ~Myaqj~jaM mi#mikShatAM | 
piqpRuqtAM noq BarI#maBiH || 
tvAma#gneq puShka#rAqdaddhyatha#rvAq nira#manthata | 
mUqd^^rdhno viSva#sya vAqGata#H || 
tamu# - [ ] 34

TS 3.5.11.4
tvA daqddhya~g~g RuShi#H puqtra I#dheq atha#rvaNaH | 
vRuqtraqhaNa#M purandaqraM || 
tamu# tvA pAqthyo vRuShAq samI#dhe dasyuqhanta#maM | 
dhaqnaqM jaqya(gm) raNe#raNe || 
uqta bru#vantu jaqntavaq udaqgnirvRu#traqhA&ja#ni | 
dhaqnaqM jaqyo raNe#raNe || 
A ya(gm) hasteq na KAqdinaq(gm)q SiSu#M jAqtaM na biBra#ti | 
viqSAmaqgni(gg) sva#ddhvaqraM || 
pradeqvaM deqvavI#tayeq Bara#tA vasuqvitta#maM | 
Asve yonauq ni ShI#datu || 
A - [ ] 35

TS 3.5.11.5
jAqtaM jAqtave#dasi priqya(gm) Si#SIqtA&ti#thiM | 
syoqna A gRuqhapa#tiM ||
aqgninAq&gniH sami#ddhyate kaqvirgRuqhapa#tiqryuvA$ | 
haqvyaqvAD juqhvA$syaH ||
tva(gg) hya#gne aqgninAq viproq vipre#Naq santhsaqtA | 
saKAq saKyA# samiqddhyase$ || 
taM ma#rjayanta suqkratu#M puroqyAvA#namAqjiShu# | 
sveShuq kShaye#Shu vAqjina$M || 
yaqj~jena# yaqj~jama#yajanta deqvAstAniq dharmA#Ni prathaqmAnyA#sann | 
te haq nAka#M mahiqmAna#H sacanteq yatraq ( ) pUrve# sAqddhyAH 
santi# deqvAH || 36
(voDha#ve- dUqtastvaM - tamu# - sIdaqtvA - yatra# - caqtvAri# ca) (A11)

Prasna Korvai with starting Padams of 1 to 11 Anuvaakams :- 
(pUqrNa - rSha#yoq - &gninAq - ye deqvAH - sUryo# mAq - santvA# nahyAmi - vaShaTkAqraH sa Ka#diqra - u#payAqmagRu#hIto&siq - yAM ~Mvai - tve kratuqM - pradeqva - mekA#daSa )

Korvai with starting Padams of 1, 11, 21 Series of Panchaatis :-
(pUqrNA - sa#haqjAn - tavA$&gne - prAqNaireqva - ShaTtri(gm)#Sat)

First and Last Padam of Fifth Prasnam of Kandam 3:-
(pUqrNA - santi# deqvAH) 

Kanda Korvai with starting Padams of 5 Prasnams of Kandam 3:
(praqjApa#tiq - yo# vA - agneq - vi vai - pUqrNA - pa~jca#)

|| hari#H oM ||
|| kRuShNa yajurvedIya taittirIya saMhitAyAM tRutIyakANDe pa~jcamaH praSnaH samAptaH ||

|| iti tRutIyaM kANDaM ||
 


