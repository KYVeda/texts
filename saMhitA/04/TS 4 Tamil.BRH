<lang=eng> TS 4 Consolidated Baraha Tamil
<lang=def>

kRuShNa yajurvEdI3ya taittirIya saMhitAyAM caturtha2M kANDa3M 

OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM


caturtha2kANDE3 pratha2maH praSnaH - ag3nicitya~gga3mantrapAThA2Bi4dhA4naM


4.1.1.1
yuq~jjAqnaH pra#thaq2maM mana#staqtvAya# saviqtA dhi4ya#H  | 
aqg3niM jyOti#rniqcAyya# pRuthiq2vyA adh4yA &Ba#4rat  |   
yuqktvAyaq mana#sA dEq3vAnth2 suva#ryaqtO dhiq4yA di3va$M  | 
b3RuqhajjyOti#H kariShyaqtaH sa#viqtA prasu#vAtiq tAn  |   
yuqktEnaq mana#sA vaqyaM dEq3vasya# saviqtuH saqvE  | suqvaqrgE3yA#yaq Saktyai$  |  
yuq~jjatEq mana# uqta yu#~jjatEq dhi4yOq viprAq vipra#sya b3RuhaqtO vi#paqScita#H  | 
vihOtrA# da3dhE4 vayunAq vidE3kaq in -  [ ]  1

4.1.1.2
maqhI dEq3vasya# saviqtuH pari#ShTutiH |  yuqjE vAqM b3rahma# pUqrvyaM namO#Biq4rvi 
SlOkA# yanti paqth2yE#vaq sUrA$H | SRuqNvantiq viSvE# aqmRuta#sya puqtrA A yE 
dhA4mA#ni diq3vyAni# taqsthu2H | yasya# praqyANaqmavaqnya id3yaqyurdEq3vA 
dEq3vasya# mahiqmAnaqmarca#taH  |
yaH pArthi#2vAni vimaqmE sa Eta#SOq rajA(gm)#si dEq3vaH
sa#viqtA ma#hitvaqnA | dE3va# savitaqH prasu#va yaqj~jaM pra#suva - [ ]   2

4.1.1.3
yaqj~japa#tiqM Ba4gA#3ya diq3vyO ga#3ndhaq4rvaH | kEqtaqpUH kEta#nnaH punAtu 
vAqcaspatiqrvAca#maqd3ya sva#dA3ti naH | 
iqmaM nO# dE3va savitaryaqj~jaM prasu#va 
dE3vAqyuva(gm)# saKiq2vida3(gm)# satrAqjita#M dha4naqjita(gm)# suvaqrjita$M | 
RuqcA stOmaq(gm)q sama#rdha4ya gA3yaqtrENa# ratha2ntaqraM | b3Ruqhad3-gA#3yaqtrava#rtani | 
dEq3vasya# tvA saviqtuH pra#saqvE$&SvinO$rbAq3huB4yA$M pUqShNO hastA$B4yAM 
gA3yaqtrENaq Ca2ndaq3sA &&da#3dE3&~ggi3raqsvada3B4ri#rasiq nAri# - [ ] 	3

4.1.1.4
-rasi pRuthiq2vyAH saqdha4sthA#2daq3g3niM pu#rIqShya#ma~ggi3raqsvadA3 Ba#4raq 
traiShTu#BE4na tvAq Ca2ndaq3sA &&da#3dE3&~ggi3raqsvad3-ba3B4ri#rasiq nAri#rasiq tvayA# 
vaqya(gm) saqdha4sthaq2 Ag3ni(gm) Sa#kEmaq Ka2ni#tuM purIqShya#M jAga#3tEna tvAq 
Ca2ndaq3sA &&da#3dE3&~ggi3raqsvad3dha4sta# AqdhA4ya# saviqtA bi3B4raqda3B4ri(gm)# hiraqNyayI$M  | 
tayAq jyOtiqraja#sraq-midaq3g3niM KAq2tvI naq A Baq4rA*nu#ShTuBE4na tvAq Ca2ndaq3sA (  ) 
&&da#3dE3&~ggi3raqsvat  |   4
(id3 - yaqj~jaM prasu#vaq - nAriq - rAnu#ShTuBE4na tvAq Ca2nda#3sAq  - trINi# ca) (A1)

4.1.2.1
iqmAma#g3RuB4Nan raSaqnAmRuqtasyaq pUrvaq Ayu#Shi viqda3thE#2Shu kaqvyA  | 
tayA# dEq3vAH suqtamA ba#3BU4vur. Ruqtasyaq sAma$nth2 saqramAqrapa#ntI |  
pratU$rtaM   ~MvAjiqnnA d3ra#vaq vari#ShThAq2manu# saqM~Mvata$M  | 
diq3vi tEq janma# paraqmamaqntari#kShEq nABi#4H pRuthiq2vyAmadhiq4 yOni#H |  
yuq~jjAthAq2(gm)q rAsa#Ba4M ~Myuqvamaqsmin yAmE# vRuShaNvasU  | 
aqg3niM Ba4ra#ntamasmaqyuM | yOgE#3yOgE3 taqvasta#raqM ~MvAjE#vAjE havAmahE | 
saKA#2yaq ind3ra#mUqtayE$ | praqtUrvaq- [ ]	5

4.1.2.2
-nnEhya#vaqkrAmaqnnaSa#stI ruqd3rasyaq gA3Na#patyAn mayOqBU4rEhi#  | 
uqrva#ntari#kShaqmanvi#hi svaqsti ga#3vyUtiqraBa#4yAni kRuqNvann | 
pUqShNA saqyujA# saqha | pRuqthiq2vyAH saqdha4sthA#2daq3g3niM 
pu#riqShya#-ma~ggi3raqsva-da3cCE$2hyaqg3niM pu#rIqShya#-ma~ggi3raqsvada3-cCE#2mOq&g3niM  
pu#rIqShya#-ma~ggi3raqsvad3-Ba#4riShyAmOq&g3niM  
pu#rIqShya#-ma~ggi3raqsvad3-Ba#4rAmaH  | 
anvaqg3niruqShasAq-mag3ra#maK2yaqda3nvahA#ni prathaq2mO jAqtavE#dA3H | anuq sUrya#sya - [ ] 	6

4.1.2.3
puruqtrA ca# raqSmInanuq d3yAvA#pRuthiq2vI A ta#tAna | Aqga3tya# vAqjyadh4va#naqH 
sarvAq mRudhOq4 vidhU#4nutE | aqg3ni(gm) saqdha4sthE#2 mahaqti cakShu#ShAq ni ci#kIShatE | 
Aqkramya# vAjin pRuthiq2vImaqg3nimi#cCa2 ruqcA tvaM  | 
BU4myA# vRuqtvAya# nO b3rUhiq yataqH Ka2nA#maq taM ~MvaqyaM  | 
d3yaustE# pRuqShTha2M pRu#thiq2vI saqdha4stha#2mAqtmA &ntari#kSha(gm) samuqd3rastEq yOni#H | 
viqK2yAyaq cakShu#ShAq tvamaqBi4 ti#ShTha2- [ ] 	7

4.1.2.4
pRutanyaqtaH | utkrA#ma mahaqtE sauBa#4gA3yAqs-mAdAq3sthA2nA$d3 d3raviNOqdA3 vA#jinn | 
vaqya(gg) syA#ma sumaqtau pRu#thiq2vyA aqg3niM Ka#2niqShyanta# uqpasthE#2 asyAH  |  
uda#3kramId3 d3raviNOqdA3 vAqjyarvA&kaqH sa lOqka(gm) sukRu#taM pRuthiq2vyAH  | 
tata#H Ka2nEma suqpratI#kamaqg3ni(gm) suvOq ruhA#NAq adhiq4 nAka# uttaqmE |   
aqpO dEq3vIrupa# sRujaq madhu#4matIrayaqkShmAya# praqjAB4ya#H | 
tAsAq(gg)q sthA2nAqdu3jji#hatAq-mOSha#dha4yaH supippaqlAH | jiGa#4rmyaq- [ ]  8

4.1.2.5
-g3niM mana#sA G4RuqtEna# pratiqkShyantaqM Bu4va#nAniq viSvA$ | 
pRuqthu2M ti#raqScA vaya#sA b3RuqhantaM ~Mvyaci#ShThaq2manna(gm)# raBaq4saM ~MvidA#3naM |  
A tvA# jiGa4rmiq vaca#sA G4RuqtEnA#&raqkShasAq mana#sAq tajju#Shasva  | 
marya#SrIH spRuhaqyad3-va#rNO aqg3nirnA&Biq4mRuSE# taqnuvAq jar.hRu#ShANaH | 
pariq vAja#patiH kaqviraqg3nir.haqvyAnya#kramIt  | 
da3dhaq4d3 ratnA#ni dAq3SuShE$ | pari# tvA&g3nEq pura#M ~MvaqyaM ~Mvipra(gm)# sahasya dhI4mahi | 
dh4RuqShad3 va#rNaM diq3vEdi#3vE BEq4ttAra#M  ( )  Ba4~gguq3rAva#taH | tvama#g3nEq 
d3yuBiq4stva-mA#SuSuqkShaNiqstva-maqd3B4yastva-maSma#naqsapari#  |
tvaM ~MvanE$B4yaq stvamOSha#dhI4B4yaq stvaM nRuqNAM nRu#patE jAyasEq Suci#H |	9 
( praqtUrvaqnth2  - sUrya#sya  - tiShThaq2 - jiGa#4rmi - BEq4ttAra#M - ~Mvi(gm)SaqtiSca#) (A2)

4.1.3.1
dEq3vasya# tvA saviqtuH pra#saqvE$&SvinO$ rbAq3huB4yA$M pUqShNO hastA$B4yAM 
pRuthiq2vyAH saqdha4sthEq2&g3niM pu#rIqShya#ma~ggi3raqsvat Ka#2nAmi |  
jyOti#ShmantaM tvA&g3nE suqpratI#kaqmaja#srENa BAq4nunAq dI3d3yA#naM  | SiqvaM praqjAB4yO&hi(gm)# 
santaM pRuthiq2vyAH saqdha4sthEq2&g3niM pu#rIqShya#ma~ggi3raqsvat Ka#2nAmi  | 
aqpAM pRuqShTha2ma#si saqprathA#2 uqrva#g3niM Ba#4riqShyada3pa#rAvapiShTha2M  | 
vardha#4mAnaM maqha A caq puShka#raM diq3vO mAtra#yA variqNA pra#tha2sva | 
Sarma# ca sthOq2- [  ]  10

4.1.3.2
varma# ca sthOq2 acCi#2d3rE ba3huqlE uqBE4 | vyaca#svatIq saM~Mva#sAthA2M Baq4rtamaqg3niM pu#rIqShya$M | 
saM~Mva#sAthA2(gm) suvaqrvidA#3 saqmIcIq ura#sAq tmanA$  | 
aqg3nimaqnta rBa#4riqShyantIq jyOti#Shmantaq maja#sraqmit | 
puqrIqShyO#&si viqSvaBa#4rAH | atha#2rvA tvA prathaq2mO nira#mantha2da3g3nE | 
tvAma#g3nEq puShka#rAqda3dh4yatha#2rvAq nira#mantha2ta | mUqrdh4nO viSva#sya vAqGa4ta#H |  
tamu# tvA daq3dh4ya~g~g RuShi#H puqtra I#dhEq4- [ ] 	11

4.1.3.3
atha#2rvaNaH | vRuqtraqhaNa#M purandaq3raM | tamu# tvA pAqth2yO vRuShAq samI#dhE4 da3syuqhanta#maM | 
dhaq4naq~jjaqya(gm) raNE#raNE | sIda#3 hOtaqH sva u# lOqkE ci#kiqtvAnth2 sAqda3yA# yaqj~ja(gm) su#kRuqtasyaq yOnau$  | 
dEq3vAqvIrdEq3vAn haqviShA# yajAqsyag3nE# b3Ruqhad3-yaja#mAnEq vayO# dhA4H | 
ni hOtA# hOtRuqShada#3nEq vidA#3nastvEqShO dI#3diq3vA(gm) a#sada3th2 suqda3kSha#H | 
ada#3b3dha4vrata pramatiqrvasi#ShTha2H sahasraM Baq4raH Suci#jihvO aqg3niH | 
sa(gm) sI#da3sva maqhA(gm) a#siq SOca#sva- [ ]  12

4.1.3.4
dE3vaqvIta#maH | vi dhUq4mama#g3nE aruqShaM mi#yEdh4ya sRuqja pra#Sasta da3r.SaqtaM  | 
jani#ShvAq hi jEnyOq ag3rEq ahnA(gm)# hiqtO hiqtEShva#ruqShO vanE#Shu  | 
da3mE#da3mE saqpta ratnAq da3dhA#4nOq&g3nir.hOtAq ni Sha#sAdAq3 yajI#yAn | 13
(sthaq2 - IqdhEq4 - SOca#sva - saqptavi(gm)#SatiSca) - (A3)

4.1.4.1
saM tE# vAqyurmA#taqriSvA# da3dhA4tUttAqnAyaiq hRuda#3yaqM ~Myad3vili#ShTaM  | 
dEq3vAnAqM ~MyaScara#ti prAqNathE#2naq tasmai# ca dE3viq vaSha#Da3stuq tuB4ya$M | 
sujA#tOq jyOti#ShA saqha Sarmaq varU#thaq2mA&sa#daq3H suva#H  | 
vAsO# ag3nE viqSvarU#paq(gm)q saM~Mvya#yasva viBA4vasO  | 
udu#3 tiShTha2 svadh4vaqrAvA# nO dEq3vyA kRuqpA  | 
d3RuqSE ca# BAq4sA b3Ru#haqtA su#SuqkvaniqrA&g3nE# yAhi suSaqstiBi#4H | 14

4.1.4.2
Uqrdh4va Uq Shu Na# UqtayEq tiShThA#2 dEq3vO na sa#viqtA | 
Uqrdh4vO vAja#syaq sani#tAq yadaq3~jjiBi#4-rvAqGa4d3Bi#4-rviqhvayA#mahE  |    
sa jAqtO ga3rBO#4 asiq rOda#3syOqrag3nEq cAruqrviB4Ru#taq OSha#dhI4Shu | 
ciqtraH SiSuqH pariq tamA(gg)#syaqktaH pra mAqtRuB4yOq adhiq4 kani#krada3d3gA3H | 
sthiq2rO Ba#4va vIqD2va#~gga3 AqSurBa#4va vAqjya#rvann  | 
pRuqthu2rBa#4va suqShadaq3stvamaqg3nEH pu#rIShaqvAha#naH  | SiqvO Ba#4va - [ ] 	15 

4.1.4.3
praqjAB4yOq mAnu#ShIB4yaqstvama#~ggi3raH  | 
mA d3yAvA#pRuthiq2vI aqBi4 SU#SucOq mA&ntari#kShaqM mA vanaqspatIn# | 
praitu# vAqjI kani#kradaq3-nnAna#daq3d3-rAsa#Baq4H patvA$  | 
Ba4ra#nnaqg3niM pu#rIqShya#M mA pAqd3yAyu#ShaH puqrA | 
rAsa#BO4 vAqM kani#kradaq3th2 suyu#ktO vRuShaNAq rathE$2 | 
sa vA#maqg3niM pu#rIqShya#mAqSurdUq3tO va#hAdiq3taH | 
vRuShAq&g3niM ~MvRuSha#NaqM Ba4ra#nnaqpAM ga3rBa4(gm)# 
samuqd3riya$M  | ag3naq A yA#hi- [  ] 16

4.1.4.4
vIqtaya# Ruqta(gm) saqtyaM | OSha#dha4yaqH prati# g3RuhNItAq&g3nimEqta(gm) 
SiqvamAqyanta#maqB4yatra# yuqShmAn |  
vyasyaqn viSvAq ama#tIqrarA#tIrniqShIda3nnOq apa# du3rmaqti(gm) ha#nat  | 
OSha#dha4yaqH prati# mOda3dh4vamEnaqM puShpA#vatIH supippaqlAH  | 
aqyaM ~MvOq ga3rBa#4 Ruqtviya#H praqtna(gm) saqdha4sthaq2mA&sa#da3t  | 17
(suqSaqstiBi#4H - SiqvO Ba#4va - yAhiq - ShaTtri(gm)#Sacca)  (A4)

4.1.5.1
vi pAja#sA pRuqthu2nAq SOSu#cAnOq bA3dha#4sva d3viqShO raqkShasOq amI#vAH | 
suqSarma#NO b3RuhaqtaH Sarma#Ni syAmaqg3nEraqha(gm) suqhava#syaq praNI#tau | 
ApOq hi ShThA2 ma#yOqBu4vaqstA na# UqrjE da#3dhA4tana | maqhE raNA#yaq cakSha#sE  | 
yO va#H Siqvata#mOq rasaqstasya# BA4jayatEqha na#H | uqSaqtIri#va mAqtara#H  |   | 
tasmAq ara#M ga3mAma vOq yasyaq kShayA#yaq jinva#tha2 | ApO# jaqnaya#thA2 ca naH | 
miqtraH  - [ ] 	18

4.1.5.2
saq(gm)qsRujya# pRuthiq2vIM BU4mi#M caq jyOti#ShA saqha | 
sujA#taM jAqtavE#da3samaqg3niM ~Mvai$SvAnaqraM ~MviqBu4M  | 
aqyaqkShmAya# tvAq sa(gm) sRu#jAmi praqjAB4ya#H | 
viSvE$ tvA dEq3vA vai$SvAnaqrAH sa(gm) sRu#jaqntvA-nu#ShTuBE4naq Ca2nda#3sA&~ggi3raqsvat | 
ruqd3rAH saqMB4Rutya# pRuthiq2vIM b3RuqhajjyOtiqH samI#dhi4rE | 
tEShA$M BAq4nuraja#sraq icCuq2krO dEq3vEShu# rOcatE | sa(gm) sRu#ShTAqM ~Mvasu#BI4 ruqd3rairdhI4rai$H 
karmaqNyA$M mRuda$3M  | hastA$B4yAM mRuqd3vIM kRuqtvA si#nIvAqlI ka#rOtuq - [ ] 19

4.1.5.3
tAM | siqnIqvAqlI su#kapaqrdA3 su#kurIqrA svau#paqSA | 
sA tuB4ya#madi3tE mahaq OKA2M da#3dhA4tuq hasta#yOH | 
uqvKA2M ka#rOtuq SaktyA# bAq3huB4yAq-madi#3tirdhiq4yA  | 
mAqtA puqtraM ~MyathOq2pasthEq2 sA&g3niM bi#3Ba4rtuq ga3rBaq4 A | 
maqKa2syaq SirO#&si yaqj~jasya# paqdE3 stha#2H  | 
vasa#vastvA kRuNvantu gA3yaqtrENaq Ca2nda#3sA&~ggi3raqsvat pRu#thiq2vya#si 
ruqd3rAstvA# kRuNvantuq traiShTu#BE4naq Ca2nda#3sA&~ggi3raqsvadaq3ntari#kShamasyA - [ ]	 20

4.1.5.4
-diq3tyAstvA# kRuNvantuq jAga#3tEnaq Ca2nda#3sA&~ggi3raqsvad3 d3yaura#siq viSvE$ 
tvA dEq3vA vai$SvAnaqrAH kRu#NvaqntvAnu#ShTuBE4naq Ca2nda#3sA&~ggi3raqsvad3-di3SO#&si 
dh4ruqvA&si# dhAq4rayAq mayi# praqjA(gm) rAqyaspOSha#M ga3upaqtya(gm) suqvIrya(gm)# 
sajAqtAn yaja#mAnAqyA&di#3tyaiq rAsnAq&sya  di#3tistEq bi3la#M g3RuhNAtuq pA~gktE#naq 
Ca2nda#3sA&~ggi3raqsvat | kRuqtvAyaq sA maqhImuqKA2M mRuqnmayIqM ~MyOni#maqg3nayE$  | 
tAM puqtrEB4yaqH saM prA (  ) ya#cCaq2da3di#3tiH SraqpayAqniti# | 	21
(miqtraH - ka#rO - tvaqntari#kShamasiq - pra - caqtvAri# ca)  (A5)

4.1.6.1
vasa#vastvA dhU4payantu gA3yaqtrENaq Ca2nda#3sA&~ggi3raqsvad3-ruqd3rAstvA# dhU4payantuq traiShTu#BE4naq 
Ca2nda#3sA&~ggi3raqsva-dA#3diq3tyAstvA# dhU4payantuq jAga#3tEnaq Ca2nda#3sA&~ggi3raqsvad3-viSvE$ tvA 
dEq3vA vai$SvAnaqrA dhU#4payaqntvAnu#ShTuBE4naq Ca2nda#3sA&~ggi3raqsva-di3nd3ra#stvA 
dhU4payatva~ggi3raqsvad3-viShNu#stvA dhU4payatva~ggi3raqsvad3-varu#NastvA dhU4payatva~ggi3raqsva-da3di#3tistvA 
dEq3vI viqSvadE$3vyAvatI pRuthiq2vyAH saqdha4sthE$2&~ggi3raqsvat Ka#2natvavaTa dEq3vAnA$M tvAq patnI$ - [ ] 	22

4.1.6.2
rdEq3vI rviqSva dE$3vyAvatIH pRuthiq2vyAH saqdha4sthE$2&~ggi3raqsvad3-da#3dha4tUKE2 
dhiq4ShaNA$stvA dEq3vIrviqSvadE$3vyAvatIH pRuthiq2vyAH saqdha4sthE$2&~ggi3raqsva-daq3BI4ndha#4tAmuKEq2 
g3nAstvA# dEq3vIrviqSvadE$3vyAvatIH pRuthiq2vyAH saqdha4sthE$2&~ggi3raqsva-cC2ra#payantUKEq2 
varU$trayOq jana#yastvA dEq3vIrviqSvadE$3vyAvatIH 
pRuthiq2vyAH saqdha4sthE$2&~ggi3raqsvat pa#cantUKE2 | mitraiqtAmuqKA2M pa#caiqShA mA BE#4di3 | 
EqtAM tEq pari# da3dAq3myaBi#4ttyai | aqBI4mAM - [ ] 23

4.1.6.3
ma#hiqnA di3va#M miqtrO ba#3BU4va saqprathA$2H | uqta Srava#sA pRuthiq2vIM | 
miqtrasya# car.ShaNIqdh4RutaqH SravO# dEq3vasya# sAnaqsiM | d3yuqmnaM ciqtraSra#vastamaM | 
dEq3vastvA# saviqtOd3va#patu supAqNiH sva#~gguq3riH |  suqbAq3huruqta SaktyA$ | 
apa#d3yamAnA pRuthiq2vyASAq di3Saq A pRu#Na  | utti#ShTha2 b3RuhaqtI Ba#4vOqrdh4vA ti#ShTha2 dh4ruqvA tvaM | 
vasa#vaqstvA &&cC2Ru#nda3ntu gA3yaqtrENaq Ca2nda#3sA&~ggi3raqsvad3 ruqd3rAstvA&& cC2Ru#nda3ntuq  ( )
traiShTu#BE4naq Ca2nda#3sA&~ggi3raqsva-dA#3diq3tyAstvA &&cC2Ru#nda3ntuq jAga#3tEnaq 
Ca2nda#3sA&~ggi3raqsvad3-viSvE$ tvA dEq3vA vai$SvAnaqrA A cC2Ru#ndaq3ntvAnu#ShTuBE4naq 
Ca2nda#3sA&~ggi3raqsvat |  	24
(patnI# - riqmA(gm)  - ruqd3rAstvA&& cC2Ru#ndaq3ntvE - kAqnna vi(gm)#SaqtiSca#) (A6)

4.1.7.1
samA$stvA&g3na RuqtavO# vardha4yantu saM~Mvath2saqrA RuSha#yOq yAni# saqtyA | 
saM diq3vyEna# dI3di3hi rOcaqnEnaq viSvAq A BA#4hi praqdi3Sa#H pRuthiq2vyAH |  
saM cEqdh4yasvA$&g3nEq pra ca# bO3dha4yainaqmucca# tiShTha2 mahaqtE sauBa#4gA3ya | 
mA ca# riShadu3pasaqttA tE# ag3nE b3raqhmANa#stE yaqSasa#H santuq mA&nyE  | 
tvAma#g3nE vRuNatE b3rAhmaqNA iqmE SiqvO a#g3nE - [ ]		25

4.1.7.2
saqM ~Mvara#NE Ba4vA naH | saqpaqtnaqhA nO# aBi4mAtiqjiccaq svE ga3yE# jAg3Ruqhya pra#yucCa2nn  | 
iqhaivAg3nEq adhi#4 dhA4rayA raqyiM mA tvAq nikra#n pUrvaqcitO# nikAqriNa#H  | 
kShaqtrama#g3nE suqyama#mastuq tuB4ya#mupasaqttA va#rdha4tAM tEq ani#ShTRutaH | 
kShaqtrENA$&g3nEq svAyuqH sa(gm) ra#Ba4sva miqtrENA$&g3nE mitraqdhE4yE# yatasva  | 
saqjAqtAnA$M madh4yamaqsthA2 E#dhiq4 rAj~jA#mag3nE vihaqvyO# dI3di3hIqha | atiq - [  ]  26 

4.1.7.3
nihOq atiq sridhO4 &tyaci#ttiq-matyarA#timag3nE | 
viSvAq hya#g3nE du3riqtA sahaqsvAthAq2smaB4ya(gm)# saqhavI#rA(gm) raqyindA$3H |  
aqnAqdh4RuqShyO jAqtavEdAq3 ani#ShTRutO viqrADa#3g3nE kShatraqB4Rud3-dI#3di3hIqha  | 
viSvAq ASA$H pramuq~jcan mAnu#ShIrBiq4yaH SiqvABi#4raqd3ya pari# pAhi nO vRuqdhE4  | 
b3Ruha#spatE savitarbOq3dha4yai#naq(gm)q sa(gm)Si#taM cith2saM taqrA(gm) sa(gm) Si#SAdhi4  | 
vaqrdha4yai#naM mahaqtE sauBa#4gA3yaq- [  ] 	27

4.1.7.4
viSva# Enaqmanu# mada3ntu dEq3vAH | aqmuqtraqBUq4yAda3dhaq4 yad3yaqmasyaq b3Ruha#spatE 
aqBi4Sa#stEqra mu#~jcaH |  pratyau#hatA-maqSvinA# mRuqtyuma#smAd3 dEq3vAnA#-mag3nE 
Biq4ShajAq SacI#Bi4H | ud3vaqyaM tama#saqspariq paSya#ntOq jyOtiqrutta#raM  | 
dEq3vaM dE#3vaqtrA sUryaqmaga#3nmaq jyOti#ruttaqmaM |	28
(iqmE SiqvO aqg3nE - &tiq - sauBa#4gA3yaq - catu#stri(gm)Sacca)  (A7)

4.1.8.1
Uqrdh4vA a#sya saqmidhO#4 Ba4vantyUqrdh4vA SuqkrA SOqcI(gg)Shyaqg3nEH | 
d3yuqmatta#mA suqpratI#kasya sUqnOH | tanUqnapAqda3su#rO viqSvavE#dA3 dEq3vO dEq3vEShu# dEq3vaH | 
paqtha2 A&na#ktiq madh4vA# G4RuqtEna# | 
madh4vA# yaqj~jaM na#kShasE prINAqnO narAqSa(gm)sO# ag3nE | 
suqkRud3dEq3vaH sa#viqtA viqSvavA#raH | acCAq2yamE#tiq Sava#sA 
G4RuqtEnE#DAq3nO vahniqrnama#sA | aqg3ni(gg) srucO# adh4vaqrEShu# praqyath2su# | 
sa ya#kShada3sya mahiqmAna#maqg3nEH sa - [ ]  29 

4.1.8.2
I# maqnd3rAsu# praqyasa#H | vasuqScEti#ShThO2 vasuqdhA4ta#maSca |  
d3vArO# dEq3vIranva#syaq viSvE$ vraqtA da#3da3ntE aqg3nEH |  uqruqvyaca#sOq dhA4mnAq 
patya#mAnAH | tE a#syaq yOSha#NE diq3vyE na yOnA#vuqShAsAqnaktA$ | 
iqmaM ~Myaqj~jama#vatA madh4vaqraM na#H |   
dai3vyA# hOtArAvUqrdh4va-ma#dh4vaqraM nOq&g3nErjiqhvAmaqBi4 g3Ru#NItaM | 
kRuqNuqtaM naqH svi#ShTiM | tiqsrO dEq3vIrbaq3rq.hirEda3(gm) 
sa#daq3ntviDAq3 sara#svatIq - [ ]  30
 
4.1.8.3
BA4ra#tI | maqhI g3Ru#NAqnA | tanna#stuqrIpaqmad3^Bu#4taM puruqkShu tvaShTA# suqvIra$M  | 
rAqyaspOShaqM ~Mvi Shya#tuq nABi#4maqsmE  | vana#spaqtE&va# sRujAq rarA#NaqstmanA# dEq3vEShu# | 
aqg3nir.haqvya(gm) Sa#miqtA sU#da3yAti | ag3nEq svAhA# kRuNuhi jAtavEdaq3 ind3rA#ya haqvyaM  | 
viSvE# dEq3vA haqviriqda3M ju#ShantAM |  
hiqraNyaqgaq3rBa4H samavartaqtAg3rE# BUq4tasya# jAqtaH patiqrEka# AsIt  | 
sa dA#3dhA4ra pRuthiq2vIM d3yA - [ ] 	31

4.1.8.4
-muqtEmAM kasmai# dEq3vAya# haqviShA# vidhE4ma | 
yaH prA#NaqtO ni#miShaqtO ma#hiqtvaikaq id3rAjAq jaga#3tO baq3BU4va# | 
ya ISE# aqsya d3viqpadaq3Scatu#Shpada3Hq kasmai# dEq3vAya# haqviShA# vidhE4ma | 
ya A$tmaqdA3 ba#3laqdA3 yasyaq viSva# uqpAsa#tE praqSiShaqM ~Myasya# dEq3vAH | 
yasya# CAq2yA&mRutaqM ~Myasya# mRuqtyuH kasmai# dEq3vAya# haqviShA# vidhE4ma | 
yasyEqmE hiqmava#ntO mahiqtvA yasya# samuqd3ra(gm) raqsayA# saqhA - [  ] 32

4.1.8.5
-&&huH | yasyEqmAH praqdi3SOq yasya# bAq3hU kasmai# dEq3vAya# haqviShA# vidhE4ma | 
yaM kranda#3sIq ava#sA tastaBAq4nE aqB4yaikShE#tAqM mana#sAq rEja#mAnE |
yatrAdhiq4 sUraq udi#3tauq vyEtiq kasmai# dEq3vAya# haqviShA# vidhE4ma |
yEnaq d3yauruqg3rA pRu#thiq2vI ca# d3RuqDhE4 yEnaq suva#H staBiq4taM ~MyEnaq nAka#H |
yO aqntari#kShEq raja#sO viqmAnaHq kasmai# dEq3vAya# haqviShA# vidhE4ma | 
ApO# haq yanma#haqtI rviSvaq - [ ] 33

4.1.8.6
-mAyaqn da3kShaqM da3dhA#4nA jaqnaya#ntIraqg3niM |
tatO# dEq3vAnAqM nira#varttaqtAsuqrEkaHq kasmai# dEq3vAya# haqviShA# vidhE4ma |
yaSciqdA3pO# mahiqnA paqryapa#Syaqd3-da3kShaqM da3dhA#nA jaqnaya#ntIraqg3niM |
yO dEq3vEShvadhi# dEq3va Ekaq AsIqt kasmai# dEq3vAya# haqviShA# vidhE4ma |  34
(aqg3nEH sa - sara#svatIq - d3yA(gm) - saqha - viSvaqM - catu#stri(gm)Sacca) (A8)

(Uqrdh4vA - yaH prA#NaqtO - ya A$tmaqdA3 - yasyEqmE - ya~gkranda#3sIq - yEnaq d3yau- 
rApO# haq yat - tatO# dEq3vAnAqM - ~MyaSciqdA3pOq - yO dEq3vEShuq - nava# )

4.1.9.1
AkU#timaqg3niM praqyujaq(gg)q svAhAq manO# mEqdhA4maqg3niM praqyujaq(gg)q svAhA# 
ciqttaM ~Mvij~jA#tamaqg3niM praqyujaq(gg)q svAhA# vAqcO vidh4Ru#timaqg3niM 
praqyujaq(gg)q svAhA$ praqjApa#tayEq mana#vEq svAhAq&g3nayE# vaiSvAnaqrAyaq 
svAhAq viSvE# dEq3vasya# nEqturmartO# vRuNIta saqK2yaM ~MviSvE# rAqya i#Shudh4yasi 
d3yuqmnaM ~MvRu#NIta puqShyasEq svAhAq mA su Bi#4tthAq2 mA su ri#ShOq d3Ru(gm)ha#sva vIqDa3ya#svaq su  | 
aMba#3 dh4RuShNu vIqraya#svAq  - [  ]  35

4.1.9.2
-&g3niScEqda3M ka#riShyatha2H | d3Ru(gm)ha#sva dE3vi pRuthi2vi svaqstaya# AsuqrI mAqyA svaqdha4yA# kRuqtA&si#  |  
juShTa#M dEq3vAnA#miqda3ma#stu haqvyamari#ShTAq tvamudi#3hi yaqj~jE aqsminn  | 
mitraiqtAmuqKA2M ta#paiqShA mA BE#4di3 | 
EqtAM tEq pari# da3dAq3myaBi#4ttyai | d3rva#nnaH saqrpirA#sutiH praqtnO hOtAq varE$NyaH  | 
saha#saspuqtrO ad3^Bu#4taH | para#syAq adhi#4 saqM~MvatO&va#rA(gm) aqB4yA - [  ]  	36

4.1.9.3
ta#ra | yatrAqhamasmiq tA(gm) a#va | paqraqmasyA$H parAqvatO# rOqhida#3Sva iqhA&&*ga#3hi  | 
puqrIqShya#H purupriqyO&g3nEq tvaM ta#rAq mRudha#4H | sIdaq3 tvaM mAqturaqsyA 
uqpasthEq2 viSvA$nyag3nE vaqyunA#ni viqd3vAn | mainA#maqrci#ShAq mA tapa#sAq&Bi4 
SU#SucOq&ntara#syA(gm) Suqkra jyO#tiqrvi BA#4hi | aqntara#g3nE ruqcA tvamuqKA2yaiq 
sada#3nEq svE | tasyAqstva(gm) hara#sAq tapaqn ( ) jAta#vEda3H SiqvO Ba#4va  | 
SiqvO BUq4tvA mahya#maqg3nE&thO#2 sIda3 SiqvastvaM | 
SiqvAH kRuqtvA di3SaqH sarvAqH svAM ~MyOni#miqhA&&sa#da3H |    	37
(vIqrayaqsvA - && - tapa#n - vi(gm)SaqtiSca#)  (A9)


4.1.10.1
yada#3g3nEq yAniq kAniq cA&& tEq dA3rU#Ni daq3dh4masi# | 
tada#3stuq tuB4yaqmid3-G4RuqtaM tajju#Shasva yaviShTh2ya | yada3ttyu#paqjihvi#kAq yad3vaqmrO a#tiqsarpa#ti | 
sarvaqM tada#3stu tE G4RuqtaM tajju#Shasva yaviShTh2^ya |  
rAtri(gm)# rAtriqmapra#yAvaqM Ba4raqntO&SvA#yEvaq tiShTha#2tE GAq4sama#smai | 
rAqyaspOShE#Naq samiqShA madaq3ntO&g3nEq mA tEq prati#vESA riShAma | nABA#4  - [ ]  38 

4.1.10.2
pRuthiq2vyAH sa#midhAq4namaqg3ni(gm) rAqyaspOShA#ya b3RuhaqtE ha#vAmahE | 
iqraqMmaqda3M b3Ruqhadu#3ktha2M ~Myaja#traqM jEtA#ramaqg3niM pRuta#nAsu sAsaqhiM | 
yAH sEnA# aqBI4tva#rIrA-vyAqdhi4nIq-ruga#3NA uqta  | 
yE stEqnA yE caq taska#rAqstA(gg)stE# aqg3nE&pi# da3dhA4myAqsyE$ | 
da3(gg)ShTrA$B4yAM maqlimlUqn jaMB4yaiq-staska#rA(gm) uqta  | 
hanU$B4yA(gg) stEqnAn-Ba#4ga3vaqstA(gg)-stvaM KA#2daq3 suKA#2di3tAn  | 
yE janE#Shu maqlimla#vaH stEqnA-saqstaska#rAq vanE$ | yE -  [ ]  39

4.1.10.3
kakShE$ShvaGAq4 yavaqstA(gg)stE# da3dhA4miq jaMBa#4yOH |  
yO aqsmaB4ya#marAtIqyAd3-yaSca# nOq d3vESha#tEq jana#H |  
nindAq3d3yO aqsmAn di3psA$ccaq sarvaqM taM ma#smaqsA ku#ru | 
sa(gm)Si#taM mEq b3rahmaq sa(gm)Si#taM ~MvIqrya#M ba3la$M | 
sa(gm)Si#taM kShaqtraM jiqShNu yasyAq&hamasmi# puqrOhi#taH | 
udE#3ShAM bAq3hU a#tiraqmud3varcaq udUq3 ba3la$M | 
kShiqNOmiq b3rahma#NAq&mitrAqnunna#yAmiq  - [ ]   40

4.1.10.4
svA(gm) aqhaM | d3RuqSAqnO ruqkma uqrvyA vya#d3yaud3-duq3rmar.ShaqmAyu#H SriqyE ru#cAqnaH  |  
aqg3niraqmRutO# aBa4vaqd3vayO#-Biq4ryadE#3naqM d3yauraja#nayath2 suqrEtA$H | 
viSvA# rUqpANiq prati# mu~jcatE kaqviH prA&sA#vId3-Baq4d3raM d3viqpadEq3 catu#ShpadE3 | 
vi nAka#maK2yath2 saviqtA varEqNyO&nu# praqyANa#muqShasOq vi#rAjati |  
naktOqShAsAq sama#nasAq virU#pE dhAq4payE#tEq SiSuqmEka(gm)# samIqcI | 
d3yAvAq kShAmA# ruqkmO - [ ]   41 

4.1.10.5
aqntarvi# BA#4ti dEq3vA aqg3niM dhA#4rayan d3raviNOqdA3H |  
suqpaqrNO#&si gaq3rutmA$n triqvRuttEq SirO# gA3yaqtraM cakShuqH stOma# AqtmA sAma# tE 
taqnUrvA#madEq3vyaM b3Ru#had3-ratha2ntaqrE paqkShau ya#j~jAyaqj~jiyaqM pucCaq2M 
Ca2ndAq3(gg)qsya~ggA#3niq dhi4ShNi#yAH SaqPA2 yajU(gm)#Shiq nAma# | 
suqpaqrNO#&si gaq3rutmAqn di3va#M ga3cCaq2 suva#H pata  | 	42
(nABAq4 - vanEq yE - na#yAmiq - kShAmA# ruqkmO$ - &ShTAtri(gm)#Sacca)   (A10)

4.1.11.1
ag3nEq yaM ~Myaqj~jama#dh4vaqraM ~MviqSvata#H pariqBU4rasi#  | sa id3dEq3vEShu# ga3cCa2ti | 
sOmaq yAstE# mayOqBu4va# UqtayaqH santi# dAq3SuShE$ | tABi#4rnO&viqtA Ba#4va | 
aqg3nirmUqrdhA#4 >1  Bu4va#H > 2 |  
tvanna#H sOmaq >3,  yA tEq dhA4mA#ni >4  | 
tath2 sa#viqturvarE$NyaqM Ba4rgO#3 dEq3vasya# dhI4mahi | dhi4yOq yO na#H pracOqda3yA$t | 
aci#ttIq yacca#kRuqmA dai3vyEq janE# dIq3nairda3kShaiqH praBU#4tI pUruShaqtvatA$ |    43
 
4.1.11.2
dEq3vEShu# ca savitaqrmAnu#ShEShu caq tvannOq atra# suvatAqda3nA#ga3saH  |  
cOqdaq3yiqtrI sUqnRutA#nAqM cEta#ntI sumatIqnAM | yaqj~jaM da#3dhEq4 sara#svatI |  
pAvI#ravI kaqnyA# ciqtrAyuqH sara#svatI vIqrapa#tnIq dhi4ya#M dhA4t | 
g3nABiq4racCi#2d3ra(gm) SaraqNa(gm) saqjOShA# du3rAqdha4r.Sha#M g3RuNaqtE Sarma# ya(gm)sat | 
pUqShA gA3 anvE#tu naH pUqShA ra#kShaqtvarva#taH  | 
pUqShA vAja(gm)# sanOtu naH  | SuqkraM tE# aqnyad3ya#jaqtaM tE# aqnya - [ ]  44
 
4.1.11.3
-d3viShu#rUpEq aha#nIq d3yauri#vAsi | viSvAq hi mAqyA ava#si svadhA4vO Baq4d3rA tE# 
pUShanniqha rAqtira#stu | tE#&vardha4ntaq svata#vasO mahitvaqnA &&nAka#M taqsthu2ruqru ca#krirEq sada#3H | 
viShNuq ryad3dhA4&&vaqd3-vRuSha#NaM madaq3cyutaqM ~MvayOq na sI#daq3nnadhi#4 baq3rq.hiShi# priqyE | 
praciqtramaqrkaM g3Ru#NaqtE tuqrAyaq mAru#tAyaq svata#vasE Ba4radh4vaM | 
yE sahA(gm)#siq saha#sAq saha#ntEq - [ ]   45
 
4.1.11.4
rEja#tE ag3nE pRuthiq2vI maqKE2B4ya#H | 
viSvE# dEq3vA >5,  viSvE# dE3vAH >6 | 
d3yAvA# naH pRuthiq2vI iqma(gm) siqdh4ramaqd3ya di#3viqspRuSa$M | 
yaqj~jaM dEq3vEShuq yacCa2tAM | pra pU$rvaqjE piqtarAq navya#sIBi4rgIq3rBi4H 
kRu#Nudh4vaq(gm)q sada#3nE Ruqtasya# | A nO$ d3yAvApRuthi2vIq dai3vyE#naq 
janE#na yAtaqM mahi# vAqM ~MvarU#tha2M | 
aqg3ni(gg) stOmE#na bO3dha4ya samidhAq4nO ama#rtyaM | haqvyA dEq3vEShu# nO da3dha4t | 
sa ha#vyaqvADa3ma#rtya uqSig3dUq3taScanO#hitaH ( ) | 
aqg3nirdhiq4yA samRu#Nvati | 
SannO# Ba4vantuq>7. vAjE#vAjE> 8 |  46
(puqruqShaqtvatA# - yajaqtantE# aqnyath2 - saha#ntEq - canO#hitOq - &ShTau ca# )  (A11)

(yuq~jjAqna - iqmAma#g3RuB4Nan - dEq3vasyaq - santEq - vi pAja#sAq - vasa#vastvAq  -
samA$stvOq - rd3dh4vA - aqsyAkU#tiqM - ~Myada#3g3nEq  yAn - yag3nEq yaM ~Myaqj~ja - mEkA#da3Sa)

(yuq~jjAqnO - varma# ca stha2 - Adiq3tyastvAq - BA4ra#tIq - svA(gm) aqha(gm) - ShaTca#tvAri(gm)Sat )

(yuq~jjAqnO - vAjE##vAjE )

|| hari#H OM ||
|| kRuShNa yajurvEdI3ya taittirIya saMhitAyAM caturtha2 kANDE3 pratha2maH praSnaH samAptaH ||
-------------------------------------------------------------------------------------------------------------

APPENDIX
------------
4.1.11.1 - aqg3nirmUqrdhA#4 >1  Bu4va#H > 2 |  
===================================
aqg3nirmUqrdhA4 diq3vaH kaqkut pati#H pRuthiq2vyA aqyaM |
aqpA(gm) rEtA(gm)#si ji3nvati ||
(in 4-4-4-1)

Bu4vO# yaqj~jasyaq raja#saSca nEqtA yatrA# niqyud3Biq4H sacasE SiqvABi#4H |
diq3vi mUqrdhA4na#M da3dhi4ShE suvaqrShA jiqhvAma#g3nE cakRuShE havyaqvAha$M ||
(in 4-4-4-1)

4.1.11.1 tvanna#H sOmaq >3,  yA tEq dhA4mA#ni >4  | 
========================================
tvaM na#H sOma viqSvatOq rakShA# rAjannaGA4yaqtaH | na ri#ShyEqt tvAva#taqH saKA$2H ||
(In 2-3-14-1)

yA tEq dhA4mA#ni diq3vi yA pRu#thiq2vyAM ~MyA parva#tEqShvOSha#dhI4Shvaqph4su | 
tEBi#4rnOq viSvai$H suqmanAq ahE#Daq3n rAjan$th2-sOmaq prati# haqvyA g3Ru#BA4ya ||
(In 2-3-14-1)

4.1.11.4- viSvE# dEq3vA >5,  viSvE# dE3vAH >6 | 
=====================================
viSvE# dEq3vA Ru#tAqvRudha#4 RuqtuBi#4r. havanaqSruta#H | juqShantAqM  ~MyujyaqM paya#H ||
 
viSvE# dE3vAH SRuNuqtEma(gm) hava#M mEq yE aqntari#kShEq ya upaq d3yaviqShTha2 | 
yE a#g3nijiqhvA uqta vAq yaja#trA Aqsad3yAqsmin baq3r.hiShi# mAda3yadh4vaM ||  
(in 2.4.14.5)

4.1.11.4 -SannO# Ba4vantuq>7. vAjE#vAjE> 8 | 
====================================
miqtad3ra#vaH sahasraqsA mEqdha4sA#tA saniqShyava#H | 
maqhO yE ratna(gm)# samiqthE2Shu# jaB4riqrE  SannO# Ba4vantu vAqjinOq havE#Shu |
(in 1.7.8.2)

vAjE#vAjE&vata vAjinO nOq dha4nE#Shu viprA amRutA Rutaj~jAH ||
(in 1.7.8.2)
---------------------------------------------
OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM


caturtha2kANDE3 d3vItIyaH praSnaH - dE3vayajanag3rahABi4dhA4naM


4.2.1.1
viShNOqH kramO$&syaBi4mAtiqhA gA#3yaqtraM Ca2ndaq3 A rO#ha pRuthiq2vImanuq 
vikra#masvaq nirBa#4ktaqH sa yaM d3viqShmO viShNOqH kramO$&syaBi4SastiqhA 
traiShTu#Baq4M Ca2ndaq3 A rO#hAqntari#kShaqmanuq vikra#masvaq nirBa#4ktaqH 
sa yaM d3viqShmO viShNOqH kramO$&syarAtIyaqtO haqntA jAga#3taqM Ca2ndaq3 
A rO#haq di3vaqmanuq vikra#masvaq nirBa#4ktaqH sa yaM d3viqShmO viShNOqH - [  ] 1

4.2.1.2
kramO#&si SatrUyaqtO haqntA&nu#ShTuBaq4M Ca2ndaq3 A rO#haq di3SO&nuq 
vikra#masvaq nirBa#4ktaqH sa yaM d3viqShmaH | 
akra#nda3daq3g3ni staqnaya#nnivaq d3yauH kShAmAq rEri#had3-vIqrudha#4H samaq~jjann | 
saqd3yO ja#j~jAqnO vi hImiqd3dhO4 aK2yaqdA3 rOda#3sI BAq4nunA# BA4tyaqntaH |  ag3nE$&B4yAvartinnaqBi4 naq 
A va#rtaqsvA&&yu#ShAq varca#sA saqnyA mEqdha4yA$ praqjayAq dha4nE#na | ag3nE# - [ ]   2

4.2.1.3
a~ggi3raH SaqtaM tE# santvAqvRuta#H saqhasra#M ta upAqvRuta#H | 
tAsAqM pOSha#syaq pOShE#Naq puna#rnO naqShTamA kRu#dhiq4 puna#rnO raqyimA kRu#dhi4 | 
puna#rUqrjA niva#rtasvaq puna#rag3na iqShA&&yu#ShA | 
puna#rnaH pAhi viqSvata#H | saqha raqyyA ni va#rtaqsvA&g3nEq pinva#svaq dhA4ra#yA | 
viqSvapsni#yA viqSva taqspari# |  udu#3ttaqmaM ~Mva#ruNaq pASa# maqsmada3vA#dhaq4maM - [  ] 3

4.2.1.4
~Mvi ma#dh4yaqma(gg) Sra#thA2ya | athA#2 vaqyamA#di3tya vraqtE tavAnA#ga3sOq adi#3tayE syAma | 
A tvA#&hAr.Sha-maqntara#BU4rdh4ruqvastiqShThA2 &vi#cAcaliH | 
viSa#stvAq sarvA# vA~jCa2ntvaqsmin rAqShTramadhi#4 Sraya |  
ag3nE# b3RuqhannuqShasA#mUqrdh4vO a#sthA2nnirjag3miqvAn-tama#sOq jyOtiqShA&&gA$3t | 
aqg3nirBAq4nunAq ruSa#tAq sva~ggaq3 A jAqtO viSvAq sad3mA$nyaprAH | 
sIdaq3 tvaM mAqturaqsyA - [  ] 4

4.2.1.5
uqpasthEq2 viSvA$nyag3nE vaqyunA#ni viqd3vAn | mainA#maqrciShAq mA tapa#sAq&Bi4 
SU#SucOq&ntara#syA(gm) SuqkrajyO#tiqrvi BA#4hi | aqntara#g3nE ruqcA tvamuqKA2yaiq sada#3nEq svE | 
tasyAqstva(gm) hara#sAq tapaq~jjAta#vEda3H SiqvO Ba#4va |  
SiqvO BUq4tvA mahya#maqg3nE&thO#2 sIda3 SiqvastvaM | 
SiqvAH kRuqtvA di3SaqH sarvAqH svAM ~MyOni#miqhA&& sa#da3H | 
haq(gm)qsaH Su#ciqSha ( ) d3vasu#rantarikShaq-sad3dhO4tA# vEdiq3Shada3ti#thi2 rdu3rONaqsat | 
nRuqShad3va#raqsad3 Ru#taqsad3 vyO#maqsa-daq3b3jA gOq3jA Ru#taqjA a#d3riqjA RuqtaM b3Ruqhat | 	5 
(di3vaqmanuq vi kra#masvaq nirBa#4ktaqH sa yaM d3viqShmO viShNOq - rd3dha4nEqnAg3nE# 
- &dhaq4ma - maqsyAH - Su#ciqShath2 - ShODa#3Sa ca)   (A1)

4.2.2.1
diq3vaspari# prathaq2maM ja#j~jE aqg3niraqsmad3 d3viqtIyaqM pari# jAqtavE#dA3H | 
tRuqtIya#maqP2su nRuqmaNAq aja#sraqmindhA#4na EnaM jaratE svAqdhI4H | 
viqd3mA tE# ag3nE trEqdhA4 traqyANi# viqd3mA tEq sad3maq viB4Ru#taM puruqtrA | 
viqd3mA tEq nAma# paraqmaM gu3hAq yad3viqd3mA tamuth2saqM ~Myata# Ajaqga3ntha#2 | 
saqmuqd3rE tvA# nRuqmaNA# aqP2sva#ntarnRuqcakShA# IdhE4 diq3vO a#g3naq Udha4nn# | 
tRuqtIyE$ tvAq - [ ]  6

4.2.2.2
raja#si tasthiq2vA(gm) sa#mRuqtasyaq yOnau# mahiqShA a#hinvann | 
akra#nda3daq3g3niH staqnaya#nnivaq d3yauH kShAmAq rEri#had3-vIqrudha#4H samaq~jjann | 
saqd3yO ja#j~jAqnO vi hImiqd3dhO4 aK2yaqdA3 rOda#3sI BAq4nunA# BA4tyaqntaH | 
uqSik pA#vaqkO a#raqtiH su#mEqdhA4 martE$Shvaqg3niraqmRutOq ni dhA#4yi | 
iya#rti dhUq4mama#ruqShaM Ba4ri#B4raqdu3cCuq2krENa# SOqciShAq d3yAmina#kShat |   
viSva#sya kEqturBu4va#nasyaq ga3rBaq4 A - [  ]  7

4.2.2.3
rOda#3sI apRuNAqjjAya#mAnaH | vIqDu3M ciqda3d3ri#maBi4nat parAqyan janAq 
yadaq3g3nimaya#jantaq pa~jca# | SrIqNAmu#dAq3rO dhaq4ruNO# rayIqNAM ma#nIqShANAqM 
prArpa#NaqH sOma#gO3pAH | vasO$H sUqnuH saha#sO aqP2su rAjAq vi BAq4tyag3ra# uqShasA#midhAq4naH |  
yastE# aqd3ya kRuqNava#d3-Ba4d3raSOcE&pUqpaM 
dE#3va G4Ruqtava#ntamag3nE | prataM na#ya prataqrAM ~MvasyOq acCAq2Bi4 d3yuqmnaM dEq3vaBa#4ktaM ~MyaviShTha2 |  A - [ ]  8

4.2.2.4
taM Ba#4ja sauSravaqsEShva#g3na uqktha2-u#kthaq2 A Ba#4ja SaqsyamA#nE | 
priqyaH sUryE$ priqyO aqg3nA Ba#4vAqtyujjAqtEna# Biq4nadaq3du3jjani#tvaiH | 
tvAma#g3nEq yaja#mAnAq anuq d3yUn viSvAq vasU#ni da3dhi4rEq vAryA#Ni | 
tvayA# saqha d3ravi#NamiqcCa2mA#nA vraqjaM gO3ma#ntamuqSijOq vi va#vruH | 
d3RuqSAqnO ruqkma uqrvyA vya#d3yaud3-duq3rmar.ShaqmAyu#H SriqyE ru#cAqnaH | 
aqg3niraqmRutO# aBa4vaqd-vayO#Biq4ryadE#3- ( ) -naqM d3yauraja#nayath2 suqrEtA$H | 9
(tRutiyE$ tvAq - ga3rBaq4 A - ya#viqShThA2&& -  ya - ccaqtvAri# ca)   (A2)

4.2.3.1
anna#paqtE&nna#sya nO dE3hyanamIqvasya# SuqShmiNa#H | 
pra pra#dAq3tAra#M tAriShaq Urja#M nO dhE4hi d3viqpadEq3 catu#ShpadE3 | 
udu#3 tvAq viSvE# dEq3vA ag3nEq Ba4ra#ntuq citti#Bi4H | sa nO# Ba4va Siqvata#maH suqpratI#kO viqBA4va#suH | 
prEda#3g3nEq jyOti#ShmAn yAhi SiqvEBi#4raqrci#Biq4stvaM | 
b3Ruqhad3Bi#4-rBAq4nuBiq4-rBA4saqn mA hi(gm)#sI staqnuvA$ praqjAH | 
saqmidhAq4&g3niM du#3vasyata G4RuqtairbO#3dha4yaqtAti#thi2M | A - [  ] 10

4.2.3.2
&smi#n haqvyA ju#hOtana |  
praprAqyamaqg3nirBa#4raqtasya# SRuNvEq vi yath2 sUryOq na rOca#tE b3Ruqhad3BA4H | 
aBiq4 yaH pUqruM pRuta#nAsu taqsthau2 dIq3dA3yaq dai3vyOq ati#thi2H SiqvO na#H | 
ApO# dE3vIqH prati# g3RuhNItaq Ba4smaiqtath2 syOqnE kRu#Nudh4va(gm) suraqBA4vu# lOqkE | 
tasmai# namantAqM jana#yaH suqpatnI$rmAqtEva# puqtraM bi#3B4RuqtA svE#naM | 
aqP2sva#g3nEq sadhiq4ShTavaq- [  ]11

4.2.3.3
sauSha#dhIq4ranu# rudh4yasE | ga3rBEq4 sa~jjA#yasEq puna#H | 
ga3rBO#4 aqsyOSha#dhI4nAqM ga3rBOq4 vanaqspatI#nAM |  ga3rBOq4 viSva#sya BUq4tasyAg3nEq ga3rBO#4 aqpAma#si | 
praqsad3yaq Ba4sma#nAq yOni#maqpaSca# pRuthiq2vIma#g3nE |  
saq(gm)qsRujya# mAqtRuBiq4stvaM jyOti#ShmAqn punaqrA&sa#da3H | 
puna#rAqsad3yaq sada#3namaqpaSca# pRuthiq2vIma#g3nE | 
SEShE# mAqturyathOq2pasthEq2 &ntaraqsyA(gm) Siqvata#maH | puna#rUqrjA - [   ] 12

4.2.3.4
-ni va#rtasvaq puna#rag3na iqShA &&yu#ShA | puna#rnaH pAhi viqSvata#H | 
saqha raqyyA ni va#rtaqsvAg3nEq pinva#svaq dhA4ra#yA |  viqSvapsni#yA viqSvataqspari# | 
puna#stvA &&diq3tyA ruqd3rA vasa#vaqH sami#ndha4tAqM puna#rb3raqhmANO# 
vasunItha2 yaqj~jaiH | G4RuqtEnaq tvaM taqnuvO# vardha4yasva saqtyAH sa#ntuq 
yaja#mAnasyaq kAmA$H | bO3dhA#4 nO aqsya vaca#sO yaviShThaq2
ma(gm)hi#ShTha2syaq praB4Ru#tasya svadhA4vaH |  pIya#ti tvOq anu# ( ) tvO g3RuNAti 
vaqndA3ru#stE taqnuva#M ~MvandE3 ag3nE | sa bO#3dhi4 sUqrirmaqGa4vA# vasuqdA3vAq 
vasu#patiH | yuqyOqdh4ya#smad3 d3vEShA(gm)#si | 	13
(A - tavOq - rjA& - nuq - ShODa#3Sa ca)  (A3)

4.2.4.1
apE#taq vItaq vi ca# sarpaqtAtOq yE&traq stha2 pu#rAqNA yE caq nUta#nAH | 
adA#3diq3da3M ~MyaqmO#&vaqsAna#M pRuthiq2vyA akra#nniqmaM piqtarO# lOqkama#smai | 
aqg3nErBa4smA$syaqg3nEH purI#Shamasi saqMj~jAna#masi kAmaqdha4ra#NaqM 
mayi# tE kAmaqdha4ra#NaM BU4yAt | saM ~MyA va#H priqyAstaqnuvaqH saM priqyA 
hRuda#3yAni vaH | AqtmA vO# astuq - [  ] 14

4.2.4.2
saMpri#yaqH saMpri#yAstaqnuvOq mama# | 
aqya(gm) sO aqg3niryasmiqnth2-sOmaqmind3ra#H suqtaM daq3dhE4 jaqTha2rE# vAvaSAqnaH |  
saqhaqsriyaqM ~MvAjaqmatyaqM na sapti(gm)# sasaqvAnth2 -santh2 -stU#yasE jAtavEda3H | 
ag3nE# diq3vO arNaqmacCA#2 jigAq3syacCA#2  dEq3vA(gm) U#ciShEq dhi4ShNi#yAq yE | 
yAH paqrastA$d3-rOcaqnE sUrya#syaq yAScAq vastA#-du3paqtiShTha#2ntaq Apa#H | 
ag3nEq yat tE# diq3vi varca#H pRuthiq2vyAM ~MyadO3Sha#dhI4Shvaq - [  ]   15

4.2.4.3
-&psu vA# yajatra | yEnAqntari#kSha-muqrvA#taqtantha#2 tvEqShaH sa BAq4nura#rNaqvO nRuqcakShA$H | 
puqrIqShyA#sO aqg3naya#H prAvaqNEBi#4H saqjOSha#saH | 
juqShantA(gm)# haqvyamAhu#tamanamIqvA iShO# maqhIH | iDA#3mag3nE puruqda3(gm) 
sa(gm)# saqniM gO3H Sa#Svattaqma(gm) hava#mAnAya sAdha4 | 
syAnna#H sUqnustana#yO viqjAvA&g3nEq sA tE# sumaqtirBU$4tvaqsmE | 
aqyaM tEq yOni#r. RuqtviyOq yatO# jAqtO arO#cathA2H | taM jAqna - [  ] 16

4.2.4.4
nna#g3naq A rOqhAthA#2 nO vardha4yA raqyiM | cida#3siq tayA# dEq3vata#yA&~ggi3raqsvad3-dh4ruqvA 
sI#da3 pariqcida#3siq tayA# dEq3vata#yA&~ggi3raqsvad3 dh4ruqvA sI#da3 lOqkaM 
pRu#Na Ciq2d3raM pRuqNAthO#2 sIda3 SiqvA tvaM |  iqnd3rAqg3nI tvAq b3Ruhaqspati#raqsmin yOnA#vasIShaqda3nn | 
tA a#syaq sUda#3dO3hasaqH sOma(gg)# SrINantiq pRuSna#yaH | 
janma#n dEq3vAnAqM ~MviSa#striqShvA rO#caqnE diq3vaH  | 17
(aqstvO - Sha#dhI4Shu - jAqna - nnaqShTAca#tvAri(gm)Sacca)  (A4)

4.2.5.1
sami#taq(gm)q sa~gka#lpEthAq2(gm)q saMpri#yau rOciqShNU su#manaqsyamA#nau | 
iShaqmUrja#maqBi4 saqM~MvasA#nauq saM ~MvAqM manA(gm)#siq saM ~MvraqtA 
samu# ciqttAnyA&ka#raM | ag3nE# purIShyAdhiq4pA Ba#4vAq tvaM na#H | 
iShaqmUrjaqM ~Myaja#mAnAya dhE4hi |  puqrIqShya#stvama#g3nE rayiqmAn pu#ShTiqmA(gm) a#si | 
SiqvAH kRuqtvA di3SaqH sarvAqH svAM ~MyOni#miqhA&sa#da3H | 
Ba4va#taM naqH sama#nasauq samO#kasA - [  ]18

4.2.5.2
-varEqpasau$ | mA yaqj~ja(gm) hi(gm)#siShTaqM mA yaqj~japa#tiM jAtavEda3sau Siqvau 
Ba#4vatamaqd3ya na#H | mAqtEva# puqtraM pRu#thiq2vI pu#rIqShya#maqg3ni(gg) svE 
yOnA#vaBA4ruqKA2 | tAM ~MviSvai$rdEq3vair RuqtuBi#4H saM~MvidAq3naH 
praqjApa#tirviqSvaka#rmAq vi mu#~jcatu | yadaq3sya pAqrE raja#saH SuqkraM jyOtiqrajA#yata | 
taM na#H par.Shaqda3tiq d3viShO&g3nE# vaiSvAnaqra svAhA$ |  
namaqH su tE# nir.RutE viSvarUpE -  [  ] 19

4.2.5.3
&yaqsmayaqM ~Mvi cRu#tA baq3ndha4mEqtaM | yaqmEnaq tvaM ~MyaqmyA# saM 
~MvidAq3nOttaqmaM nAkaqmadhi#4 rOhayEqmaM | yattE# dEq3vI nir.Ru#tirAbaq3ba3ndhaq4 
dA3ma# g3rIqvAsva# vicaqrtyaM | iqda3M tEq tad3 viShyAqmyAyu#ShOq na 
madh4yAqda3thA#2 jIqvaH piqtuma#d3dhiq4 pramu#ktaH | yasyA$stE aqsyAH krUqra Aqsa~jjuqhOmyEqShAM 
baq3ndhA4nA#mavaqsarja#nAya | BU4miqriti# tvAq janA# viqdu3rnir.Ru#tiq - [  ] 	20

4.2.5.4
riti# tvAq &haM pari# vEda3 viqSvata#H | asu#n vantaqma ya#jamAnamicCa2 stEqnasyEqtyAn- taska#raqsyAn vE#Shi | 
aqnya maqsma-di#3cCaq2 sA ta# iqtyA namO# dE3vi nir.RutEq 
tuB4ya#mastu | dEq3vImaqhaM nir.Ru#tiqM ~Mvanda#3mAnaH piqtEva# puqtraM da#3sayEq 
vacO#Bi4H | viSva#syaq yA jAya#mAnasyaq vEdaq3 Sira#H SiraqH prati# sUqrI vi ca#ShTE |  
niqvESa#naH saq~gga3ma#nOq vasU#nAqM ~MviSvA# rUqpA&Bi4 ca#ShTEq - [  ] 	21

4.2.5.5
SacI#Bi4H | dEq3va i#va saviqtA saqtyadhaq4rmEnd3rOq na ta#sthau2 samaqrE pa#thIq2nAM | 
saM ~Mva#raqtrA da#3dhA4tanaq nirA#hAqvAn kRu#NOtana |  siq~jcAma#hA avaqTamuqd3riNa#M 
~MvaqyaM ~MviSvA&hA&da#3staqmakShi#taM | niShkRu#tAhA-vamavaqTa(gm) 
su#varaqtra(gm) su#ShEcaqnaM | uqd3riNa(gm)# si~jcEq akShi#taM |  
sIrA# yu~jjanti kaqvayO# yuqgA3 vi ta#nvatEq pRutha#2k | dhI#4rA dEq3vEShu# sumnaqyA | 
yuqnaktaq sIrAq vi yuqgA3 ta#nOta kRuqtE yOnau# vapatEqha - [  ]   22

4.2.5.6
bI3ja$M | giq3rA ca# SruqShTiH saBa#4rAq asa#nnOq nEdI#3yaq ith2 sRuqNyA# paqkvamA &ya#t | 
lA~gga#3laqM pavI#rava(gm) suqSEva(gm)# sumaqtith2sa#ru | udi3t kRu#Shatiq gA3mavi#M 
praPaq2rvya#M caq pIva#rIM | praqsthA2va#d3-rathaq2vAha#naM |  SuqnaM naqH PA2lAq 
vi tu#da3ntuq BU4mi(gm)# SuqnaM kIqnASA# aqBi4 ya#ntu vAqhAn |  
SuqnaM paqrjanyOq madhu#4nAq payO#Biq4H SunA#sIrA SuqnamaqsmAsu# dha4ttaM | 
kAma#M kAmadu3GE4 dhu4kShva miqtrAyaq (  ) varu#NAya ca |  ind3rA#yAqg3nayE# pUqShNa 
OSha#dhI4B4yaH praqjAB4ya#H | G4RuqtEnaq sItAq madhu#4nAq sama#ktAq 
viSvai$rdEq3vairanu#matA maqrud3Bi#4H | Urja#svatIq paya#sAq pinva#mAnAq&smAnth2 sI#tEq 
paya#sAq&B4yA-va#vRuth2sva | 	23
(samO#kasau - viSvarUpE - viqdu3rnir.Ru#ti - raqBi4 ca#ShTa - iqha - miqtrAyaq - d3vAvi(gm)#SatiSca)  (A5)

4.2.6.1
yA jAqtA OSha#dha4yO dEq3vEB4ya#striyuqga3M puqrA |
mandA#3mi baq3B4rUNA#maqha(gm)  SaqtaM dhA4mA#ni saqpta ca# |
SaqtaM ~MvO# aMbaq3 dhA4mA#ni saqhasra#muqta vOq ruha#H | 
athA#2 SatakratvO yUqyamiqmaM mE# agaq3da3M kRu#ta | 
puShpA#vatIH praqsUva#tIH Paq2linI#raPaq2lA uqta | 
aSvA# iva saqjitva#rI-rvIqrudha#4H pArayiqShNava#H | 
OSha#dhIq4riti# mAtaraq-stad3vO#  dE3vIq-rupa# b3ruvE | 
rapA(gm)#si viG4naqtIri#taq rapa# - [  ] 	24

4.2.6.2
-ScAqtaya#mAnAH | aqSvaqtthE2 vO# niqShada#3naM paqrNE vO# vasaqtiH kRuqtA | 
gOq3BA4jaq it kilA#sathaq2 yath2 saqnava#thaq2 pUru#ShaM | 
yadaq3haM ~MvAqjaya#-nniqmA OSha#dhIq4rq.hasta# Adaq3dhE4 |
AqtmA yakShma#sya naSyati puqrA jI#vaqg3RuBO#4 yathA2 | 
yadO3Sha#dha4yaH saqMga3cCa#2ntEq rAjA#naqH sami#tA viva | 
vipraqH sa u#cyatE Biq4Shag3ra#kShOqhA &mI#vaq cAta#naH | 
niShkRu#tiq rnAma# vO mAqtA&thA#2 yUqya(gg)sthaq2 saMkRu#tIH | 
saqrAH pa#taqtriNI$H - [  ] 25

4.2.6.3
stha2naq yadAq3 maya#tiq niShkRu#ta |
aqnyA vO#  aqnyAma#va-tvaqnyA&nyasyAq upA#vata | 
tAH sarvAq OSha#dha4yaH saM~MvidAq3nA iqda3M mEq prAva#tAq vaca#H | 
ucCu2ShmAq OSha#dhI4nAqM gA3vO# gOq3ShThA2 di#3vEratE | 
dha4na(gm)# saniqShyantI# nAmAqtmAnaqM tava# pUruSha | 
atiq viSvA$H pariqShThA2H stEqna i#va vraqjama#kramuH | 
OSha#dha4yaqH prAcu#cyavuq ryat kiM ca# taqnuvAq(gm)q rapa#H | yA  - [  ]  26

4.2.6.4
-sta# Ataqsthu2-rAqtmAnaqM ~MyA A#viviqSuH paru#H paruH |
tAstEq yakShmaqM ~MvibA#3dha4ntA muqg3rO ma#d3dh4ya maqSIri#va |
sAqkaM ~Mya#kShmaq pra pa#ta SyEqnEna# kikidIq3vinA$ | 
sAqkaM ~MvAta#syaq-dh4rAjyA# sAqkaM na#Sya niqhAka#yA | 
aqSvAqvaqtI(gm) sO#mavaqtI mUqrjaya#ntIq mudO#3jasaM | 
A vi#th2siq sarvAq OSha#dhI4raqsmA a#riqShTatA#tayE | 
yAH Paq2linIqryA a#Paq2lA a#puqShpA yASca# puqShpiNI$H | 
b3Ruhaqspati# prasUtAq stAnO# mu~jcaqntva(gm) ha#saH |  yA  - [  ]   27

4.2.6.5
OSha#dha4yaqH sOma#rAj~jIqH pravi#ShTAH pRuthiq2vImanu# |
tAsAqM tvama#syuttaqmA praNO# jIqvAta#-vEsuva | 
aqvaqpata#ntIravada3n diq3va OSha#da3yaqH pari# |  
yaM jIqva maqS~javA# mahaiq na sa ri#ShyAtiq pUru#ShaH | 
yAScEqda3 mu#pa-SRuqNvantiq yASca# dUq3raM parA#ga3tAH |
iqha saq~gga3tyaq tAH sarvA# aqsmai saM da#3tta BE4ShaqjaM |
mA vO# riShat Ka2niqtA yasmai# cAqhaM Ka2nA#mi vaH ( ) | 
d3viqpa-ccatu#Shpa-daq3smAkaq(gm)q sarva#-maqstvanA#turaM | 
OSha#dha4yaqH saM ~Mva#da3ntEq sOmE#na saqha rAj~jA$ | 
yasmai# kaqrOti# b3rAhmaqNasta(gm) rA#jan pArayAmasi |    28
(rapa#H - pataqtriNIq- ryA - a(gm)ha#sOq yAH - Ka2nA#mi vOq - &ShTAda#3Sa ca)  (A6)

4.2.7.1
mA nO# hi(gm)sIjjaniqtA yaH pRu#thiq2vyA yO vAq di3va(gm)# saqtyadha#4rmA jaqjAna# |  
yaScAqpaScaqnd3rA b3Ru#haqtIrjaqjAnaq kasmai# dEq3vAya# haqviShA# vidhE4ma |
aqB4yAva#rtasva pRuthi2vi yaqj~jEnaq paya#sA saqha |  
vaqpAM tE# aqg3niri#ShiqtO&va# sarpatu | ag3nEq yat tE# SuqkraM ~Myaccaqnd3raM 
~Myat pUqtaM ~Myad3-yaqj~jiya$M | tad3-dEq3vEB4yO# Ba4rAmasi | 
iShaqmUrja#maqhamiqta A - [  ] 29

4.2.7.2
da#3da3 Ruqtasyaq dhA4mnO# aqmRuta#syaq yOnE$H | 
A nOq gO3Shu# viSaqtvauSha#dhI4Shuq jahA#mi sEqdi3mani#rAqmamI#vAM | 
ag3nEq tavaq SravOq vayOq mahi# B4rAjantyaqrcayO# viBA4vasO |
b3Ruha#d3-BA4nOq Sava#sAq vAja#muqkth2ya#M da3dhA#4si dAq3SuShE# kavE | 
iqraqjyanna#g3nE pratha2yasva jaqntuBi#4raqsmE rAyO# amartya | 
sa da#3r.Saqtasyaq vapu#ShOq vi rA#jasi pRuqNakShi# sAnaqsi(gm) raqyiM | 
UrjO# napAqjjAta#vEda3H suSaqstiBiq4-rmanda#3sva - [  ] 30

4.2.7.3
dhIq4tiBi#4r.hiqtaH | tvE iShaqH saM da#3dhuq4-rBU4ri#rEtasa-SciqtrO ta#yO vAqmajA#tAH |  
pAqvaqkava#rcAH Suqkrava#rcAq anU#navarcAq udi#3yar.Shi BAq4nunA$ | 
puqtraH piqtarA# viqcaraqnnupA#vasyuqBE4 pRu#NakShiq rOda#3sI | 
RuqtAvA#naM mahiqShaM ~MviqSvaca#r.ShaNimaqg3ni(gm) suqmnAya# 
da3dhi4rE puqrO janA$H | Srutka#rNa(gm) saqpratha#2stamaM tvA giq3rA dai3vyaqM 
mAnu#ShA yuqgA3 | niqShkaqrtAra#-madh4vaqrasyaq pracE#tasaqM 
kShaya#ntaq(gm)q rAdha#4sE maqhE | rAqtiM B4RugU#3NAmuqSija#M 
kaqvikra#tuM pRuqNakShi# sAnaqsi(gm) - [  ] 31

4.2.7.4
raqyiM | cita#H stha2 pariqcita# Urdh4vaqcita#H Srayadh4vaqM tayA# 
dEq3vata#yA&~ggi3raqsvad3-dh4ruqvAH sI#da3ta |  
A pyA#yasvaq samE#tu tE viqSvata#H sOmaq vRuShNi#yaM | Ba4vAq vAja#sya sa~ggaq3thE2 |  
saM tEq payA(gm)#siq samu# yantuq vAjAqH saM ~MvRuShNi#yA-nyaBi4mAtiqShAha#H | 
AqpyAya#mAnO aqmRutA#ya sOma diq3vi SravA(gg)#syuttaqmAni# dhi4Shva |  32
(A - manda#3sva - sAnaqsi - mEkAqnna ca#tvAriq(gm)qSacca#)  (A7)

4.2.8.1
aqB4ya#sthAq2d3-viSvAqH pRuta#nAq arA#tIqstadaq3g3nirA#haq taduq3 sOma# Aha | 
b3Ruhaqspati#H saviqtA tanma# Aha pUqShA mA#&dhA4th2 sukRuqtasya# lOqkE | 
yada3kra#nda3H prathaq2maM jAya#mAna uqd3yanth2 sa#muqd3rAduq3ta vAq purI#ShAt | 
SyEqnasya# paqkShA ha#riqNasya# bAq3hU upa#stutaqM jani#maq tat tE# arvann |  
aqpAM pRuqShTha2ma#siq yOni#raqg3nEH sa#muqd3ramaqBi4taqH pinva#mAnaM | 
vardha#4mAnaM maqha - [  ] 33

4.2.8.2
A caq puShka#raM diq3vO mAtra#yA variqNA pra#tha2sva | 
b3rahma# jaj~jAqnaM pra#thaq2maM puqrastAqd3vi sI#maqtaH suqrucO# vEqna A#vaH | 
sa buq3dh4niyA# upaqmA a#sya viqShThA2H saqtaScaq yOniqmasa#taSca viva#H |  
hiqraqNyaqgaq3rBa4H sama#vartaqtAg3rE# BUq4tasya# jAqtaH patiqrEka# AsIt | 
sa dA#3dhA4ra pRuthiq2vIM d3yAmuqtEmAM kasmai#  dEq3vAya# haqviShA# vidhE4ma | 
d3raqpsaSca#skanda3 pRuthiq2vImanuq - [  ] 34

4.2.8.3
-d3yAmiqmaM caq yOniqmanuq yaScaq pUrva#H | tRuqtIyaqM ~MyOniqmanu# 
saq~jcara#ntaM d3raqpsaM ju#hOqmyanu# saqpta hOtrA$H | namO# astu saqrpEB4yOq 
yE kE ca# pRuthiq2vImanu# | yE aqntari#kShEq yE diq3vi tEB4ya#H saqrpEB4yOq nama#H | 
yE#&dO3 rO#caqnE diq3vO yE vAq sUrya#sya raqSmiShu# | yEShA#maqph2su sada#3H kRuqtaM 
tEB4ya#H saqrpEB4yOq nama#H | yA iSha#vO yAtuq dhA4nA#nAqM ( ) ~MyE vAq 
vanaqspatIq(gm)qranu# | yE vA#&vaqTEShuq SEra#tEq tEB4ya#H 
saqrpEB4yOq nama#H |  35
(maqhO - &nu# - yAtuqdhA4nA#nAq - mEkA#da3Sa ca)   (A8)

4.2.9.1
dh4ruqvA&si# dhaq4ruNA&stRu#tA viqSvaka#rmaNAq sukRu#tA | 
mA tvA# samuqd3ra ud3va#dhIq4nmA su#paqrNO vya#tha2mAnA pRuthiq2vIM d3Ru(gm)#ha | 
praqjApa#tistvA sAda3yatu pRuthiq2vyAH pRuqShThE2 vyaca#svatIqM pratha#2svatIqM 
prathO#2&si pRuthiq2vya#siq BU4ra#siq BU4mi#raqsyadi#3tirasi viqSvadhA#4yAq 
viSva#syaq Bu4va#nasya dhaq4rtrI pRu#thiq2vIM ~Mya#cCa2 pRuthiq2vIM d3Ru(gm)#ha 
pRuthiq2vIM mA hi(gm)#sIqrviSva#smai prAqNAyA#pAqnAya# vyAqnAyO#dAq3nAya# 
pratiqShThA2yai# - [  ] 36

4.2.9.2
caqritrA#yAq-g3nistvAq&Bi4 pA#tu maqhyA svaqstyA Caq2rdi3ShAq Santa#mEnaq 
tayA# dEq3vata#yA&~ggi3raqsvad3-dh4ruqvA sI#da3 |
kANDA$3t kANDA3t praqrOha#ntIq paru#ShaH paruShaqH pari# | EqvA nO# dU3rvEq 
pra ta#nu saqhasrE#Na SaqtEna# ca | yA SaqtEna# prataqnOShi# saqhasrE#Na viqrOha#si |
tasyA$stE dE3vIShTakE viqdhE4ma# haqviShA# vaqyaM |  
aShA#DhA&4siq saha#mAnAq sahaqsvArA#tIqH saha#svArAtIyaqtaH saha#svaq 
pRuta#nAqH saha#sva pRutanyaqtaH | saqhasra#vIryA - [  ] 37

4.2.9.3
-siq sA mA# jinva | madhuq4 vAtA# RutAyaqtE madhu#4 kSharantiq sindha4va#H | 
mAdh4vI$rnaH saqntvOSha#dhI4H | madhuq4 nakta#muqtOShasiq 
madhu#4maqt pArthi#2vaq(gm)q raja#H | madhuq4 d3yaura#stu naH piqtA |   
madhu#4mAn nOq vanaqspatiq-rmadhu#4mA(gm) astuq sUrya#H | 
mAdh4vIqrgA3vO# Ba4vantu naH | maqhI d3yauH pRu#thiq2vI ca# na iqmaM ~Myaqj~jaM mi#mikShatAM | 
piqpRuqtAM nOq Ba4rI#maBi4H | tad3-viShNO$ paraqmaM - [  ] 38

4.2.9.4
padaq3(gm) sadA#3 paSyanti sUqraya#H | diq3vIqva cakShuqrAta#taM |  
dh4ruqvA&si# pRuthi2viq saha#sva pRutanyaqtaH | syUqtA dEq3vEBi#4raqmRutEqnA &&gA$3H | 
yAstE# ag3nEq sUryEq ruca# ud3yaqtO di3va#mAtaqnvanti# raqSmiBi#4H | 
tABiq4H sarvA#BI4 ruqcE janA#ya naskRudhi4 | yA vO# dE3vAqH sUryEq rucOq 
gO3ShvaSvE#Shuq yA ruca#H | ind3rA$g3nIq tABiq4H sarvA#BIq4 ruca#M nO dha4tta b3RuhaspatE | viqrAD3 - [   ]   39

4.2.9.5
jyOti#radhA4rayath2 saqmrAD3 jyOti#radhA4rayath2 svaqrAD3 jyOti#radhA4rayat | 
ag3nE# yuqkShvA hi yE tavASvA#sO dE3va sAqdha4va#H | araqM ~Mvaha#ntyAqSava#H | 
yuqkShvA hi dE#3vaqhUta#mAq(gm)q aSvA(gm)# ag3nE raqthI2ri#va | 
ni hOtA# pUqrvyaH sa#da3H | d3raqpsaSca#skanda3 pRuthiq2vImanuq d3yAmiqmaM caq 
yOniqmanuq yaScaq pUrva#H | tRuqtIyaqM ~MyOniqmanu# saq~jcara#ntaM 
d3raqpsaM ju#hOqmyanu# saqpta -  [  ] 40

4.2.9.6 
hOtrA$H |  aBU#4diq3da3M ~MviSva#syaq Bu4va#nasyaq vAji#namaqg3nE-rvai$SvAnaqrasya# ca | 
aqg3nirjyOti#ShAq jyOti#ShmAn ruqkmO varca#sAq varca#svAn | 
RuqcE tvA# ruqcE tvAq samith2 sra#vanti saqritOq na dhE4nA$H |  
aqntar.hRuqdA3 mana#sA pUqyamA#nAH | G4Ruqtasyaq dhA4rA# aqBi4 cA#kaSImi |  
hiqraqNyayO# vEtaqsO madh4ya# AsAM | tasmin$th2supaqrNO ma#dhuq4kRut ku#lAqyI 
Ba4ja#nnAstEq madhu#4 dEq3vatA$B4yaH | tasyA# sa tEq hara#yaH saqpta 
tIrE$ ( ) svaqdhA4M du3hA#nA aqmRuta#syaq dhA4rA$M | 41
(praqtiqShThA2yai - saqhasra#vIryA - paraqmaM - ~MviqrATth2 - saqpta tIrE# - caqtvAri# ca)  (A9)

4.2.10.1
Aqdiq3tyaM ga3rBaq4M paya#sA samaq~jjanth2 saqhasra#sya pratiqmAM ~MviqSvarU#paM | 
pari# vRu~ggdhiq4 hara#sAq mA&Bi4 mRu#kShaH SaqtAyu#ShaM kRuNuhi cIqyamA#naH | 
iqmaM mA hi(gm)#sIrd3viqpAda#3M paSUqnA(gm) saha#srAkShaq mEdhaq4 A cIqyamA#naH | 
maqyumA#raqNyamanu# tE di3SAmiq tEna# cinvAqnastaqnuvOq ni ShI#da3 |   
vAta#syaq dh4rAjiqM ~Mvaru#Nasyaq nABiq4maSva#M jaj~jAqna(gm) sa#riqrasyaq madh4yE$ | 
SiSu#M naqdI3nAq(gm)q hariqmad3ri#bu3d3dhaq4mag3nEq mA hi(gm)#sIH - [  ] 42

4.2.10.2
paraqmE vyO#mann | iqmaM mA hi(gm)#sIqrEka#SaPa2M paSUqnAM ka#nikraqda3M 
~MvAqjinaqM ~MvAji#nEShu | gauq3ramA#raqNyamanu# tE di3SAmiq tEna# 
cinvAqnastaqnuvOq ni ShI#da3 | aja#sraqmindu#3maruqShaM Bu#4raqNyumaqg3nimI#DE3 
pUqrvaci#ttauq namO#Bi4H | sa parva#Bi4r.RutuqSaH kalpa#mAnOq gA3M 
mA hi(gm)#sIqradi#3tiM ~MviqrAja$M | iqma(gm) sa#muqd3ra(gm) SaqtadhA#4raqmuth2-
saM ~MvyaqcyamA#naqM Bu4va#nasyaq madh4yE$ | G4RuqtaM du3hA#nAqmadi#3tiqM 
janAqyAg3nEq mA - [  ]    43

4.2.10.3
hi(gm)#sIH paraqmE vyO#mann | gaq3vaqyamA#raqNyamanu# tE di3SAmiq tEna# 
cinvAqnastaqnuvOq ni ShI#da3 | varU$triqM tvaShTuqrvaru#Nasyaq 
nABiq4mavi#M jaj~jAqnA(gm) raja#saqH para#smAt | 
maqhI(gm) sA#haqsrImasu#rasya mAqyAmag3nEq mA hi(gm)#sIH paraqmE vyO#mann |   
iqmAmU$rNAqyuM ~Mvaru#Nasya mAqyAM tvaca#M paSUqnAM d3viqpadAq3M catu#ShpadA3M | 
tvaShTu#H praqjAnA$M prathaq2maM jaqnitraqmag3nEq mA hi(gm)#sIH paraqmE vyO#mann | 
uShTra#mAraqNyamanu# - [  ] 44

4.2.10.4
tE di3SAmiq tEna# cinvAqnastaqnuvOq ni ShI#da3 | yO aqg3niraqg3nEstapaqsO&dhi#4 
jAqtaH SOcA$t pRuthiq2vyA uqta vA# diq3vaspari# | yEna# praqjA viqSvaka#rmAq 
vyAnaqT tama#g3nEq hEDaq3H pari# tE vRuNaktu |  
aqjA hya#g3nEraja#niShTaq ga3rBAq4th2 sA vA a#paSyajjaniqtAraqmag3rE$ | 
tayAq rOha#mAyaqnnupaq mEdh4yA#saqstayA# dEq3vA dEq3vatAqmag3ra# Ayann | 
SaqraqBa4-  ( ) -mA#raqNyamanu# tE di3SAmiq tEna# cinvAqnastaqnuvOq niShI#da3 |   45
(ag3nEq mA hi(gm)#sIq - rag3nEq mO - ShTra#mAraqNyamanu# - SaraqBa4n - nava# ca) (A10)

(Aqdiq3tya miqmand3viqpAdE#3  maqyuM  ~MvAtaqsyA &Sva#  miqma  mEka#SaPa2  
~ggauq3rama ja#sra~gga3vaqyaM ~MvarU$triq mavi# miqmAmU$rNAqryu  muShTraqM  ~MyO aqg3niH - Sa#raqBa4M | ) 

4.2.11.1
ind3rA$g3nI rOcaqnA diq3vaH pariq vAjE#Shu BU4Shatha2H | tad3vA$M cEtiq pravIqrya$M |  
Snatha#2d3-vRuqtramuqta sa#nOtiq vAjaqmind3rAq yO aqg3nI sahu#rI sapaqryAt | 
iqraqjyantA# vasaqvya#syaq BU4rEqH saha#stamAq saha#sA vAjaqyantA$ |  
pra ca#r.ShaqNiB4ya#H pRutanAq havE#Shuq pra pRu#thiq2vyA ri#ricAthE2 diq3vaSca# | 
pra sindhu#4B4yaqH pragiq3riB4yO# mahiqtvA prEnd3rA$g3nIq viSvAq Bu4vaqnA&tyaqnyA |  
maru#tOq yasyaq hi - [  ] 46 

4.2.11.2
kShayE# pAqthA2 diq3vO vi#mahasaH | sa su#gOq3pAta#mOq jana#H | 
yaqj~jairvA# yaj~javAhasOq vipra#sya vA matIqnAM | maru#taH SRuNuqtA hava$M | 
SriqyasEq kaM BAq4nuBiq4H saM mi#mikShirEq tE raqSmiBiq4sta Rukva#Bi4H suKAq2da3ya#H | 
tE vASI#manta iqShmiNOq aBI#4ravO viqd3rE priqyasyaq mAru#tasyaq dhA4mna#H | 
ava# tEq hEDaq3> 1,  udu#3ttaqmaM >2 |  
kayA# naSciqtra A Bu#4vadUq3tI saqdA3 vRu#dhaq4H saKA$2 | 
kayAq Saci#ShTha2yA vRuqtA | 47

4.2.11.3
kO aqd3ya yu#~gktE dhuq4ri gA3 Ruqtasyaq SimI#vatO BAq4minO# du3r.hRuNAqyUn | 
Aqsanni#ShUn hRuqth2svasO# mayOqBU4n ya E#ShAM B4RuqtyAmRuqNadhaq4th2 sa jI#vAt | 
ag3nEq nayA > 3, &&dEq3vAnAq(gm)q >4, SannO# Ba4vantuq > 5, vAjE#vAjE>6 | 
aqph2sva#g3nEq sadhiq4ShTavaq sauSha#dhIq4ranu# rudh4yasE | ga3rBEq4 sa~jjA#yasEq puna#H |  
vRuShA# sOma d3yuqmA(gm) a#siq vRuShA# dE3vaq vRuSha#vrataH | vRuShAq dha4rmA#Ni da3dhi4ShE | 
iqmaM mE# ( ) varuNaq > 7, tattvA# yAmiq>8,  tvaM nO# ag3nEq>9,  sa tvaM nO# ag3nE> 10 | 48  
(hi - vRuqtA - maq - EkA#da3Sa ca ) (A11)

(viShNOqH kramO#&si - diq3vaspa - ryanna#paqtE - &pE#taq - sami#taqM - ~MyA jAqtA - 
mA nO# hi(gm)sI - daq3B4ya#sthA2d3 - dh4ruqvA - &syA#diq3tya~gga3rBaq4 - mind3rA$g3nI rocaq - naikA#da3Sa )
 
(viShNO# - rasmin haqvyE - ti# tvAq&haM - dhIq4tiBiq4 - rhOtrA# - aqShTAca#tvAri(gm)Sat)

(viShNOqH kramO#&siq - tvannO# ag3nEq sa tvannO# ag3nE )

|| hari#H OM ||
|| kRuShNa yajurvEdI3ya taittirIya saMhitAyAM caturtha2 kANDE3 d3vitIyaH praSnaH samAptaH ||
-------------------------------------------------------------------------------------------------------------
APPENDIX

4.2.11.2 -ava# tEq hEDaq3> 1,  udu#3ttaqmaM >2 
=======================================  
ava# tEq hEDO#3 varuNaq namO#Biq4rava# yaqj~jEBi#4rImahE haqvirBi#4H | 
kShaya#nnaqsmaB4ya#masura pracEtOq rAjaqnnEnA(gm)#si SiSratha2H kRuqtAni# || 
(REf - TS1.5.11.3)

udu#3ttaqmaM ~Mva#ruNaq pASa#maqsmada3vA#&dhaq4maM ~Mvima#dh4yaqma(gg) Sra#thA2ya | 
athA#2 vaqyamA#di3tya vraqtE tavA&nA#ga3sOq adi#3tayE syAma ||
(REf - TS1.5.11.3)

4.2.11.3 - ag3nEq nayA > 3, &&dEq3vAnAq(gm)q >4
========================================= 
ag3nEq naya# suqpathA#2 rAqyE aqsmAn viSvA#ni dE3va vaqyunA#ni viqd3vAn | 
yuqyOqdh4ya#smajju#hurAqNamEnOq BU4yi#ShThA2M tEq nama# uktiM ~MvidhE4ma ||
(in TS 1.1.14.3)

A dEq3vAnAqmapiq panthA#2maga3nmaq yacCaq2knavA#maq tada3nuq pravO#Dhu4M | 
aqg3ni rviqd3vAnth2 sa ya#jAqth2 sEduq3 hOtAq sO a#dh4vaqrAnth2 sa RuqtUn ka#lpayAti ||
(in TS 1.1.14.3 and 4)

4.2.11.3 - SannO# Ba4vantuq > 5, vAjE#vAjE>6 
==================================== 
miqtad3ra#vaH sahasraqsA mEqdha4sA#tA saniqShyava#H | 
maqhO yE ratna(gm)# samiqthE2Shu# jaB4riqrE  SannO# Ba4vantu vAqjinOq havE#Shu |
(in 1.7.8.2)

vAjE#vAjE&vata vAjinO nOq dha4nE#Shu viprA amRutA Rutaj~jAH ||
(in 1.7.8.2)

4.2.11.3 - iqmaM mE#  varuNaq > 7,  tattvA# yAmiq>8
============================================  
iqmaM mE# varuNa SrudhIq4 hava#maqd3yA ca# mRuDa3ya |  
tvAma#vaqsyurA ca#kE || (REf - TS 2.1.11.6)

tattvA# yAmiq b3rahma#NAq vanda#3mAnaqstadA3 SA$stEq yaja#mAnO haqvirBi#4H | 
ahE#Da3mAnO varuNEqha bOq3dh4yuru#Sa(gm)saq mA naq AyuqH pramO#ShIH || (REf - TS 2.1.11.6)

4.2.11.3 - tvaM nO# ag3nEq>9,  sa tvaM nO# ag3nE> 10 
==========================================
tvaM nO# ag3nEq varu#Nasya viqd3vAn dEq3vasyaq hEDO3&va# yAsi sIShThA2H | 
yaji#ShThOq2 vahni# tamaqH SOSu#cAnOq viSvAq d3vEShA(gm)#siq pramu#mug3dh4yaqsmat || (in TS 2.5.12.3)


sa tvaMnO# ag3nE&vaqmO Ba#4vOqtI nEdi#3ShThO2 aqsyA uqShasOq vyu#ShTau | 
ava# yakShva nOq varu#Naq(gm)q rarA#NO vIqhi mRu#DIq3ka(gm) suqhavO# na Edhi4 ||
(in TS 2.5.12.3/4)
----------------------------
kRuShNa yajurvEdI3ya taittirIya saMhitAyAM caturtha2M kANDa3M 

OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM


caturtha2kANDE3 tRutIyaH praSnaH - citivarNanaM

4.3.1.1
aqpAM tvEman$^th2 sAda3yAmyaqpAM tvOd3man$th2 sAda3yAmyaqpAM tvAq 
Ba4sman$th2 sAda3yAmyaqpAM tvAq jyOti#Shi sAda3yAmyaqpAM tvA&ya#nE
sAda3yAmyarNaqvE sada#3nE sIda3 samuqd3rE sada#3nE sIda3 saliqlE sada#3nE 
sIdAq3pAM kShayE# sIdAq3pA(gm) sadhi#4Shi sIdAq3pAM tvAq sada#3nE 
sAda3yAmyaqpAM tvA# saqdha4sthE#2 sAda3yAmyaqpAM tvAq purI#ShE 
sAda3yAmyaqpAM tvAq yOnau# (  ) sAda3yAmyaqpAM tvAq pAtha#2si sAda3yAmi 
gA3yaqtrI Ca2nda#3-striqShTup Ca2ndOq3 jaga#3tIq Ca2ndO#3&nuqShTup Ca2nda#3H 
paq~gktiH Ca2nda#3H | 1
(yOnauq - pa~jca#da3Sa ca)  (A1)

4.3.2.1
aqyaM puqrO Bu4vaqstasya# prAqNO Bau#4vAyaqnO va#saqntaH prA#NAyaqnO 
gA#3yaqtrI vA#saqntI gA#3yatriqyai gA#3yaqtraM gA#3yaqtrAdu#3pAq(gm)q 
Suru#pAq(gm)q SOstriqvRut triqvRutO# ratha2ntaqra(gm) ra#tha2ntaqrAd3-vasi#ShThaq2 
RuShi#H praqjApa#ti g3RuhItayAq tvayA$ prAqNaM g3Ru#hNAmi praqjAB4yOq&yaM 
da#3kShiqNA viqSvaka#rmAq tasyaq manO# vaiSvakarmaqNaM g3rIqShmO 
mA#naqsastriqShTug3g3raiqShmI triqShTuBa#4 aiqDa3maiqDA3-da#3ntaryAqmO$ &ntaryAqmAt 
pa#~jcadaq3SaH pa#~jcadaq3SAd3-b3Ruqhad3-b3Ru#haqtO Baq4rad3vA#jaq RuShi#H 
praqjApa#ti g3RuhItayAq tvayAq manO#  -  [  ]  2

4.3.2.2
g3RuhNAmi praqjAB4yOq&yaM paqScAd3-viqSvavya#cAqstasyaq 
cakShu#rvaiSvavyacaqsaM vaqrq.ShANi# cAkShuqShANiq jaga#3tI vAqrq.ShI 
jaga#3tyAq RukSha#maqmRukSha#mAcCuq2kraH SuqkrAth2 sa#ptadaq3SaH 
sa#ptadaq3SAd3-vairUqpaM ~Mvai#rUqpAd3-viqSvAmi#traq RuShi#H praqjApa#ti 
g3RuhItayAq tvayAq cakShu#rg3RuhnAmi praqjAB4ya# 
iqda3mu#ttaqrAth2 suvaqstasyaq SrOtra(gm)# sauqva(gm) SaqracC2rauqtrya#nuqShTup-CA#2raqd3ya#nuqShTuBa#4H 
svAqra(gg) svAqrAnmaqnthI2 maqnthi2na# Ekaviq(gm)qSa E#kaviq(gm)qSAd3 vai#rAqjaM 
~MvairAqjAjjaqmada#3g3niqrq RuShi#H praqjApa#ti g3RuhItayAq - [  ]   3

4.3.2.3
tvayAq SrOtra#M g3RuhNAmi praqjAB4ya# iqyamuqpari# maqtistasyaiq vA~g^mAqtI 
hE#maqntO vA$cyAyaqnaH paq~gktir.hai#maqntI paqMktyai niqdha4na#vanniqdha4na#vata 
Ag3rayaqNa A$g3rayaqNAt tri#Navatrayastriq(gm)qSau tri#Navatrayastriq(gm)qSAB4yA(gm)# SAkvararaivaqtE SA$kvararaivaqtAB4yA$M ~MviqSvakaqrmar.Shi#H praqjApa#ti 
g3RuhItayAq tvayAq vAca#M g3RuhNAmi praqjAB4ya#H | 4
(tvayAq manO# - jaqmada#3g3niqrq.RuShi#H praqjApa#tig3RuhItayA - triq(gm)qSacca#)  (A2)

4.3.3.1
prAcI# diq3SAM ~Mva#saqnta Ru#tUqnAmaqg3nirdEq3vatAq b3rahmaq d3ravi#NaM triqvRuth2 stOmaqH sa u# pa~jcadaq3Sava#rtaniq-stryaviqrvaya#H kRuqtamayA#nAM purOvAqtO 
vAtaqH sAna#gaq3 RuShi#rda3kShiqNA diq3SAM g3rIqShma Ru#tUqnAmind3rO# dEq3vatA$ 
kShaqtraM d3ravi#NaM pa~jcadaq3Sa stOmaqH sa u# saptadaq3Sa 
va#rtani-rdi3tyaqvAD3-vayaqstrEtA&yA#nAM da3kShiNAd3vAqtO vAta#H sanAqtanaq 
RuShi#H praqtIcI# diq3SAM ~Mvaqrq.ShA Ru#tUqnAM ~MviSvE# 
dEq3vA dEq3vatAq viD3-[  ]  5

4.3.3.2
d3ravi#Na(gm) saptadaq3SaH stOmaqH sa u# vEkaviq(gm)q Sava#rtani-strivaqth2sO 
vayO$ d3vApaqrO&yA#nAM paScAd3vAqtO vAtO#&haqBU4naq RuShiqrudI#3cI
diq3SA(gm) Saqrad3-Ru#tUqnAM miqtrAvaru#Nau dEq3vatA# puqShTaM 
d3ravi#NamEkaviq(gm)qSaH stOmaqH sa u# triNaqvava#rtani-sturyaqvAD3 vaya# 
AskaqndO3 &yA#nAmuttarAd3-vAqtO vAta#H praqtna RuShi#rUqrdh4vA diq3SA(gm) 
hE#mantaSiSiqrAvRu#tUqnAM b3Ruhaqspati#rdEq3vatAq varcOq 
d3ravi#NaM triNaqvaH stOmaqH sa u# trayastriq(gm)qSava#rtaniH 
paShThaq2vAd3vayO# ( ) &Biq4BU4rayA#nAM ~MviShvag3vAqtO vAta#H supaqrNa 
RuShi#H piqtara#H pitAmaqhAH parE&va#rEq tE na#H pAntuq tE 
nO#&vantvaqsmin b3rahma#nnaqsmin kShaqtrE$&syA-mAqSiShyaqsyAM 
pu#rOqdhA4yA#maqsmin karma#nnaqsyAM dEq3vahU$tyAM |  6
(viT - pa#ShThaq2vAd3 vayOq - &ShTAvi(gm)#SatiSca) (A3)

4.3.4.1
dh4ruqvakShi#ti -rdh4ruqvayO#ni-rdh4ruqvA&si# dh4ruqvAM ~MyOniqmA sI#da3 sAqdh4yA | 
uK2ya#sya kEqtuM pra#thaq2maM puqrastA#daq3SvinA$&dh4vaqryU sA#da3yatAmiqha tvA$ |   
svE da3kShEq da3kSha#pitEqha sI#da3 dE3vaqtrA pRu#thiq2vI b3Ru#haqtI rarA#NA | 
svAqsaqsthA2 taqnuvAq saM ~Mvi#Sasva piqtEvai#dhi4 sUqnavaq A 
suqSEvAq&SvinA$dh4vaqryU sA#da3yatAmiqha tvA$ |  kuqlAqyinIq vasu#matI 
vayOqdhA4 raqyiM nO# vardha4 ba3huqla(gm) suqvIra$M |  7 

4.3.4.2
apAma#tiM du3rmaqtiM bA3dha#4mAnA rAqyaspOShE# yaqj~japa#timAqBa4ja#ntIq 
suva#rdhE4hiq yaja#mAnAyaq pOSha#maqSvinA$&dh4vaqryU sA#da3yatAmiqha tvA$ |   
aqg3nEH purI#Shamasi dE3vaqyAnIq tAM tvAq viSvE# aqBi4 g3Ru#Nantu dEq3vAH | 
stOma#pRuShThA2 G4Ruqtava#tIqha sI#da3 praqjAva#daq3smE 
d3raviqNA &&*ya#jasvAqSvinA$ &dh4vaqryU sA#da3yatAmiqha tvA$ | 
diq3vO mUqrdhA4&si# pRuthiq2vyA nABi#4rviqShTaMBa#4nI diq3SAmadhi#4patnIq 
Bu4va#nAnAM | 8

4.3.4.3
Uqrmird3raqph2sO aqpAma#si viqSvaka#rmA taq RuShi#raqSvinA$&dh4vaqryU 
sA#da3yatAmiqha tvA$ | saqjUr.RuqtuBi#4H saqjUrviqdhA4Bi#4H saqjUrvasu#Bi4H saqjU 
ruqd3raiH saqjUrA#diq3tyaiH saqjUrviSvai$rdEq3vaiH saqjUrdEq3vaiH 
saqjUrdEq3vairva#yO-nAqdhai4raqg3nayE$ tvA vaiSvAnaqrAyAqSvinA$&dh4vaqryU
sA#da3yatAmiqha tvA$ | prAqNaM mE# pAhyapAqnaM mE# pAhi vyAqnaM mE# pAhiq 
cakShu#rma uqrvyA ( ) vi BA#4hiq SrOtra#M mE SlOkayAqpa-spiqnvauSha#dhI4rjinva 
d3viqpAt pA#hiq catu#ShpAda3va diq3vO vRuShTiqmEra#ya | 9 
(suqvIraqM - Bu4va#nAnA - muqrvyA - saqptada#3Sa ca) (A4)

4.3.5.1
tryaviqrvaya#striqShTup Ca2ndO#3 di3tyaqvAD3 vayO# viqrAT Ca2ndaq3H pa~jcA#viqrvayO#
gA3yaqtrI Ca2nda#3strivaqth2sO vaya# uqShNihAq Ca2nda#3 sturyaqvAD3 vayO#&nuqShTup 
Ca2nda#3H paShThaq2vAd3-vayO# b3RuhaqtI Ca2nda#3 uqkShA vaya#H saqtOb3Ru#hatIq 
Ca2nda#3 RuShaqBO4 vaya#H kaqkucCa2ndO#3 dhEq4nurvayOq jaga#3tIq
Ca2ndO#3&naqD3vAn vaya#H paq~gktiH Ca2ndO#3 baq3stO vayO# vivaqlaM Ca2ndO#3  
vRuqShNirvayO# viSAqlaM Ca2ndaq3H puru#ShOq vaya# (  ) staqnd3raM Ca2ndO$3 vyAqG4rO 
vayO&nA#dh4RuShTaqM Ca2nda#3H siq(gm)qhO vaya#H Caq2ndi3H Ca2ndO#3 viShTaqMBO4 
vayO&dhi#4patiqH Ca2nda#3H kShaqtraM vayOq maya#ndaq3M Ca2ndO#3 viqSvaka#rmAq 
vaya#H paramEShThIq2 Ca2ndO#3 mUqrdhA4 vaya#H praqjApa#tiqH Ca2nda#3H | 10 
(puru#ShOq vayaqH - ShaD3 vi(gm)#SatiSca)  (A5)

4.3.6.1
ind3rA$g3nIq avya#tha2mAnAqmiShTa#kAM d3Ru(gm)hataM ~MyuqvaM | 
pRuqShThE2naq d3yAvA#pRuthiq2vI aqntari#kShaM caq vi bA#3dha4tAM | 
viqSvaka#rmA tvA sAda3yatvaqntari#kShasya pRuqShThE2 vyaca#svatIqM pratha#2svatIqM 
BA4sva#tI(gm) sUriqmatIqmA yA d3yAM BA4syA pRu#thiq2vImOrva#ntari#kSha-maqntari#kShaM 
~MyacCAq2ntari#kShaM d3Ru(gm)hAqntari#kShaqM mA hi(gm)#sIq rviSva#smai 
prAqNAyA#pAqnAya# vyAqnAyO#dAq3nAya# pratiqShThA2yai# caqritrA#ya 
vAqyustvAq&Bi4 pA#tu maqhyA svaqstyA Caq2rdi3ShAq - [ ] 11

4.3.6.2
Santa#mEnaq tayA# dEq3va#tayA&~ggi3raqsvad3-dh4ruqvA sI#da3 | 
rAj~jya#siq prAcIq di3g3-viqrADa#3si da3kShiqNA di3kh2 saqmrADa#3si praqtIcIq
di3kh2-svaqrADaq3syudI#3cIq di3ga3dhi#4patnyasi b3RuhaqtI di3gA3yu#rmE pAhi prAqNaM 
mE# pAhyapAqnaM mE# pAhi vyAqnaM mE# pAhiq cakShu#rmE pAhiq SrOtra#M 
mE pAhiq manO# mE jinvaq vAca#M mE pinvAq (  ) &&tmAna#M mE pAhiq 
jyOti#rmE yacCa2 | 12 
(Caq2rdi3ShA# - pinvaq - ShaTca#)  (A6)

4.3.7.1
mA Ca2nda#3H praqmA Ca2nda#3H pratiqmA Ca2ndO$3&srIqviH Ca2nda#3H paq~gktiH Ca2nda#3 
uqShNihAq Ca2ndO#3 b3RuhaqtI Ca2ndO#3&nuqShTup Ca2ndO#3 viqrAT Ca2ndO#3 
gA3yaqtrI Ca2nda#3-striqShTup Ca2ndOq3 jaga#3tIq Ca2nda#3H pRuthiq2vI Ca2ndOq3 &ntari#kShaqM 
Ca2ndOq3 d3yauH Ca2ndaq3H samAqH Ca2ndOq3 nakSha#trANiq Ca2ndOq3 manaqH Ca2ndOq3 
vAk Ca2nda#3H kRuqShiH Ca2ndOq3 hira#NyaqM Ca2ndOq3 gau3H Ca2ndOq3 &jA Ca2ndO3 &SvaqH Ca2nda#3H |  
aqg3nirdEq3vatAq - [  ] 13

4.3.7.2
vAtO# dEq3vatAq sUryO# dEq3vatA# caqnd3ramA# dEq3vatAq vasa#vO dEq3vatA# 
ruqd3rA dEq3vatA# &&diq3tyA dEq3vatAq viSvE# dEq3vA dEq3vatA# maqrutO# dEq3vatAq 
b3Ruhaqspati# rdEq3vatEnd3rO# dEq3vatAq varu#NO dEq3vatA# mUqrdhA4&siq rAD3 dh4ruqvA&si# 
dhaq4ruNA# yaqntrya#siq yami#trIqShE tvOqrjE tvA# kRuqShyai tvAq kShEmA#ya tvAq 
yantrIq rAD3 dh4ruqvA&siq dha4ra#NI dhaq4rtrya#siq dha4riqtryAyu#ShE tvAq ( ) varca#sEq 
tvauja#sE tvAq ba3lA#ya tvA | 14
(dEq3vatA - &&yu#ShE tvAq - ShaTca# )  (A7)

4.3.8.1
AqSustriqvRud3-BAq4ntaH pa#~jcadaq3SO vyO#ma saptadaq3SaH pratU$rtiraShTAdaq3Sa
stapO# navadaq3SO# &Bi4vaqrtaH sa#viq(gm)qSO dhaq4ruNa# Ekaviq(gm)qSO 
varcO$ d3vAviq(gm)qSaH saMBa4ra#NastrayOviq(gm)qSO yOni#Scaturviq(gm)qSO 
ga3rBA$4H pa~jcaviq(gm)qSa Oja#striNaqvaH kratu#rEkatriq(gm)qSaH
pra#tiqShThA2 tra#yastriq(gm)qSO b3raqdh4nasya# viqShTapa#M catustriq(gm)qSO 
nAka#H ShaTtriq(gm)qSO vi#vaqrtO$&ShTAcatvAriq(gm)qSO 
dhaq4rtraSca#tuShTOqmaH | 15
(AqSuH - saqptatri(gm)#Sat) (A8)

4.3.9.1
aqg3nErBAq4gO#3&si dIq3kShAyAq Adhi#4patyaqM b3rahma# spRuqtaM tRiqvRuth2 stOmaq 
ind3ra#sya BAq4gO#3&siq viShNOqrAdhi#4patyaM kShaqtra(gg) spRuqtaM pa#~jcadaq3SaH 
stOmO# nRuqcakSha#sAM BAq4gO#3&si dhAq4turAdhi#4patyaM jaqnitra(gg)# 
spRuqta(gm) sa#ptadaq3SaH stOmO# 
miqtrasya# BAq4gO#3&siq varu#NaqsyA&&dhi#4patyaM diq3vO vRuqShTirvAtA$H 
spRuqtA E#kaviq(gm)qSaH stOmO&di#3tyai BAq4gO#3&si pUqShNa Adhi#4patyaqmOja#H 
spRuqtaM tri#NaqvaH stOmOq vasU#nAM BAq4gO#3&si- [  ] 16

4.3.9.2
ruqd3rANAqmAdhi#4patyaqM catu#ShpAth2 spRuqtaM ca#turviq(gm)qSaH stOma#  
Adiq3tyAnA$M BAq4gO#3&si maqrutAqmAdhi#4patyaqM ga3rBA$4H spRuqtAH 
pa#~jcaviq(gm)qSaH stOmO# dEq3vasya# saviqturBAq4gO#3&siq 
b3RuhaqspatEqrAdhi#4patya(gm) saqmIcIqrdi3Sa#H spRuqtASca#tuShTOqmaH stOmOq 
yAvA#nAM BAq4gO$3&syayA#vAnAqmAdhi#4patyaM praqjAH spRuqtA-Sca#tu-ScatvAriq(gm)qSaH 
stOma# RuBUq4NAM BAq4gO#3&siq viSvE#ShAM dEq3vAnAqmAdhi#4patyaM BUq4taM 
niSA$nta(gg) spRuqtaM tra#yastriq(gm)qSaH stOmaH# |   17
(vasU#nAM BAq4gO#3&siq - ShaTca#tvAri(gm)Sacca)  (A9)

4.3.10.1
Eka#yA&stuvata praqjA a#dhI4yanta praqjApa#tiqradhi#4patirAsIt 
tiqsRuBi#4rastuvataq b3rahmA#sRujyataq b3rahma#Naqspatiq-radhi#4patirAsIt paq~jcaBi#4rastuvata 
BUq4tAnya#sRujyanta BUq4tAnAqM patiqradhi#4patirAsIth2 saqptaBi#4rastuvata 
saptaqrq.ShayO#&sRujyanta dhAq4tA-dhi#4patirAsI-nnaqvaBi#4rastuvata 
piqtarO#-sRujyaqntA-&*di#3tiqradhi#4patnyAsI-dE3kAdaq3SaBi#4-rastuvataqrtavO#&
sRujyantA- &&rtaqvO-&dhi#4pati-rAsIt trayOdaq3SaBi#4-rastuvataq mAsA# asRujyanta 
saM~Mvath2saqrO&dhi#4pati- [  ] 18

4.3.10.2
-rAsIt pa~jcadaq3SaBi#4rastuvata kShaqtrama#sRujyaqtEnd3rO &dhi#4patirAsIth2-
saptadaq3SaBi#4rastuvata paqSavO#&sRujyantaq b3Ruhaqspatiqradhi#4pati-
rAsInnavadaq3SaBi#4-rastuvata SUd3rAqryAva#sRujyEtAmahOrAqtrE adhi#4patnI
AstAqmEka#vi(gm) SatyA&stuvaqtaika#SaPA2H paqSavO#&sRujyantaq 
varuqNO&dhi#4patirAsIqt trayO#vi(gm)SatyA&stuvata kShuqd3rAH paqSavO#&sRujyanta 
pUqShA&dhi#4patirAsIqt pa~jca#vi(gm)SatyA &stuvatA&&raqNyAH paqSavO#&sRujyanta 
vAqyuradhi#4patirAsIth2 saqptavi(gm)#SatyA&stuvataq d3yAvA#pRuthi2vIq vyai#- [  ] 	19

4.3.10.3
-tAqM ~Mvasa#vO ruqd3rA A#diq3tyA anuq vyA#yaqn tEShAqmAdhi#4patyamAsIq-
nnava#vi(gm) SatyA&stuvataq vanaqspata#yO&sRujyantaq 
sOmO&dhi#4patirAsIq-dE3ka#tri(gm)SatA&stuvata praqjA a#sRujyantaq yAvA#nAqM 
cAyA#vAnAqM cA&&dhi#4patyamAsIqt traya#stri(gm)SatA&stuvata 
BUq4tAnya#SAmyan praqjApa#tiH paramEqShTh2^yadhi#4patirAsIt | 20
(saqM~Mvaqth2saqrO&dhi#4patiq- rvi - pa~jca#tri(gm)Sacca)  (A10)

4.3.11.1
iqyamEqva sA yA pra#thaq2mA vyaucCa#2daq3ntaraqsyAM ca#ratiq pravi#ShTA | 
vaqdhU4rja#jAna navaqga3jjani#trIq traya# EnAM mahiqmAna#H sacantE |  
Ca2nda#3svatI uqShasAq pEpi#SAnE samAqnaM ~MyOniqmanu# saq~jcara#ntI | 
sUrya#patnIq vi ca#rataH prajAnaqtI kEqtuM kRu#NvAqnE aqjarE BU4ri#rEtasA | 
Ruqtasyaq panthAq2manu# tiqsra A&guq3strayO# Gaq4rmAsOq anuq 
jyOtiqShA&&gu#3H | praqjAmEkAq rakShaqtyUrjaqmEkA$ -[  ] 21

4.3.11.2
vraqtamEkA# rakShati dE3vayUqnAM | caqtuqShTOqmO a#Ba4vaqd3yA tuqrIyA# 
yaqj~jasya# paqkShAvRu#ShayOq Ba4va#ntI | gAq3yaqtrIM triqShTuBaq4M 
jaga#3tImanuqShTuBa#4M b3Ruqhadaq3rkaM ~Myu#~jjAqnAH suvaqrA&Ba#4ranniqda3M | 
paq~jcaBi#4rdhAq4tA vi da#3dhA4viqda3M ~Myat tAsAq(gg)q svasRU#rajanaqyat pa~jca#pa~jca |  
tAsA#mu yanti prayaqvENaq pa~jcaq nAnA# rUqpANiq krata#vOq vasA#nAH | 
triq(gm)qSath2 svasA#raq upa# yanti niShkRuqta(gm) sa#mAqnaM kEqtuM pra#timuq~jcamA#nAH | 22

4.3.11.3
RuqtU(gg)sta#nvatE kaqvaya#H prajAnaqtIrmadh4yE#Ca2nda3saqH pari# yantiq BA4sva#tIH |  
jyOti#ShmatIq prati# mu~jcatEq naBOq4 rAtrI# dEq3vI sUrya#sya vraqtAni# | 
vi pa#Syanti paqSavOq jAya#mAnAq nAnA#rUpA mAqturaqsyA uqpasthE$2 | 
EqkAqShTaqkA tapa#sAq tapya#mAnA jaqjAnaq ga3rBa#4M mahiqmAnaqmind3ra$M | 
tEnaq da3syUqn vya#sahanta dEq3vA haqntA&su#rANA-maBa4vaqcCa2cI#Bi4H |  
anA#nujAmanuqjAM mAma#karta saqtyaM ~Mvadaq3ntyanvi#cCa2 Eqtat | BUq4yAsa# - [  ] 23

4.3.11.4
masya sumaqtau yathA#2 yUqyamaqnyA vO# aqnyAmatiq mA pra yu#kta |  
aBUq4nmama# sumaqtau viqSvavE#dAq3 AShTa# pratiqShThA2mavi#daq3d3dhi4 gAq3dha4M | 
BUq4yAsa#masya sumaqtau yathA#2 yUqyamaqnyA vO# aqnyAmatiq mA prayu#kta | 
pa~jcaq vyu#ShTIqranuq pa~jcaq dO3hAq gA3M pa~jca#nAmnImRuqtavO&nuq pa~jca# | 
pa~jcaq di3Sa#H pa~jcadaq3SEna# klRuqptAH sa#mAqnamU$rdh4nIraqBi4 lOqkamEka$M |  24
  
4.3.11.5
Ruqtasyaq ga3rBa#4H prathaq2mA vyUqShuShyaqpAmEkA# mahiqmAna#M bi3Ba4rti | 
sUryaqsyaikAq cara#ti niShkRuqtEShu# Gaq4rmasyaikA# saviqtaikAqM ni ya#cCa2ti | 
yA pra#thaq2mA vyaucCaq2th2 sA dhEq4nura#Ba4vad3yaqmE | sA naqH paya#svatI 
dhuq4kShvOtta#rAmuttarAq(gm)q samA$M | Suqkrar.Sha#BAq4 naBa#4sAq jyOtiqShA 
&&*gA$3d3-viqSvarU#pA Sabaq3lIraqg3nikE#tuH | saqmAqnamartha2(gg)# svapaqsyamA#nAq 
bi3B4ra#tI jaqrAma#jara uShaq A&gA$3H | RuqtUqnAM patnI$ ( ) prathaq2mEyamA&gAq3da3hnA$M 
nEqtrI ja#niqtrI praqjAnA$M | EkA# saqtI ba#3huqdhO4ShOq vyu#cCaq2syajI$rNAq 
tvaM ja#rayasiq sarva#maqnyat | 25
(UrjaqmEkA$ - pratimuq~jcamA#nA - BUq4yAsaq - mEkaqM - patnyE - kAqnnavi(gm)#SaqtiSca#)  (A11)

4.3.12.1
ag3nE# jAqtAn praNu#dA3 naH saqpatnAqn pratyajA#tA~jjAtavEdO3 nuda3sva | 
aqsmE dI#3di3hi suqmanAq ahE#Daq3n tava# syAq(gm)q Sarma#n triqvarU#tha2 uqd3Bi4t |  
saha#sA jAqtAn praNu#dA3 naH saqpatnAqn pratyajA#tA~jjAtavEdO3 nuda3sva |  
adhi#4 nO b3rUhi sumanaqsyamA#nO vaqya(gg) syA#maq praNu#dA3 naH saqpatnAn# | 
caqtuqScaqtvAqriq(gm)qSaH stOmOq varcOq d3ravi#Na(gm) ShODaq3SaH stOmaq 
OjOq d3ravi#NaM pRuthiq2vyAH purI#Shamaqsya- [   ] 26

4.3.12.2
-P2sOq nAma# | EvaqH-Ca2ndOq3 vari#vaqH-Ca2nda#3H SaqMBU4H-Ca2nda#3H pariqBU4H-Ca2nda#3 
AqcCa2cCa2ndOq3 manaqH-Ca2ndOq3 vyacaqH-Ca2ndaq3H sindhuq4H-Ca2nda#3H 
samuqd3raM Ca2nda#3H saliqlaM Ca2nda#3H saqM~MyacCa2ndO#3 viqyacCa2ndO#3 
b3RuqhacCa2ndO#3 ratha2ntaqraM Ca2ndO#3 nikAqyaH-Ca2ndO#3 vivaqdha4H-Ca2ndOq3 
gi3raqH-Ca2ndOq3 B4rajaqH-Ca2nda#3H saqShTup Ca2ndO#3 &nuqShTup Ca2nda#3H 
kaqkucCa2nda#3 strikaqkucCa2nda#3H kAqvyaM Ca2ndO$3 &~gkuqpaM Ca2nda#3H - [   ]  27

4.3.12.3
paqda3pa#~gktiqH-Ca2ndOq3 &kShara#paq~gktiH-Ca2ndO#3 viShTAqrapa#~gktiqH-Ca2nda#3H 
kShuqrO B4RujvAq~jCa2nda#3H praqcCa2cCa2nda#3H paqkShaH-Ca2ndaq3 EvaqH-Ca2ndOq3 
vari#vaqH-Ca2ndOq3 vayaqH-Ca2ndO#3 vayaqskRucCa2ndO#3 viSAqlaM Ca2ndOq3 
viShpa#rdhAq4H-Ca2nda#3H Caq2ndi3H-Ca2ndO#3 dU3rOhaqNaM Ca2nda#3staqnd3raM 
Ca2ndO$3&~gkAq~gkaM Ca2nda#3H | 28
(aqsyaq - ~gkuqpa~jCa2ndaq3 - straya#stri(gm)Sacca)  (A12)

4.3.13.1
aqg3nirvRuqtrANi# ja~g^Ga4nad3 d3raviNaqsyurvi#paqnyayA$ | sami#d3dha4H Suqkra Ahu#taH |   
tva(gm) sO#mAsiq satpa#tiqstva(gm) rAjOqta vRu#traqhA | tvaM Baq4d3rO a#siq kratu#H | 
Baq4d3rA tE# ag3nE svanIka saqMd3Rug3GOq4rasya# saqtO viShu#Nasyaq cAru#H | 
na yat tE# SOqcistama#sAq vara#ntaq na dh4vaqsmAna#staqnuviq rEpaq A dhu#4H | 
Baq4d3raM tE# ag3nE sahasiqnnanI#kamupAqka A rO#catEq sUrya#sya |   29

4.3.13.2
ruSa#d3-d3RuqSE da#3d3RuSE naktaqyA ciqda3rU$kShitaM d3RuqSa A rUqpE anna$M |   
sainA&nI#kEna suviqda3trO# aqsmE yaShTA# dEq3vA(gm) Aya#jiShTha2H svaqsti | 
ada#3b3dhO4 gOq3pA uqta na#H paraqspA ag3nE$ d3yuqmaduq3ta rEqvad3 di#3dI3hi | 
svaqsti nO# diq3vO a#g3nE pRuthiq2vyA viqSvAyu#rdhE4hi yaqjathA#2ya dE3va | 
yath2 sIqmahi# di3vijAtaq praSa#staqM tadaq3smAsuq d3ravi#NaM dhE4hi ciqtraM | 
yathA#2 hOtaqrmanu#ShO - [  ] 30

4.3.13.3
dEq3vatA#tA yaqj~jEBi#4H sUnO sahasOq yajA#si | EqvA nO# aqd3ya sa#maqnA 
sa#mAqnAnuq-Sanna#g3na uSaqtO ya#kShi dEq3vAn | 
aqg3nimI#DE3 puqrOhi#taM ~Myaqj~jasya# dEq3vamRuqtvija$M | hOtA#ra(gm) ratnaqdhA4ta#maM |  
vRuShA# sOma d3yuqmA(gm) a#siq vRuShA# dE3vaq vRuSha#vrataH | 
vRuShAq dha4rmA#Ni da3dhi4ShE | sAnta#panA iqda3(gm) haqvirmaru#taqstajju#juShTana | 
yuqShmAkOqtI ri#SAda3saH | yO nOq martO# vasavO du3r.hRuNAqyustiqraH 
saqtyAni# marutOq - [  ]  31 

4.3.13.4
jiGA4(gm)#sAt | d3ruqhaH pASaqM pratiq sa mu#cIShTaq tapi#ShThE2naq tapa#sA 
hantanAq taM | saqM~Mvaqth2saqrINA# maqruta#H svaqrkA u#ruqkShayAqH 
saga#3NAq mAnu#ShEShu | tE$&smat pASAqn pra mu#~jcaqntva(gm)ha#saH sAntapaqnA ma#diq3rA mA#da3yiqShNava#H | 
piqprIqhi dEq3vA(gm) u#SaqtO ya#viShTha2 viqd3vA(gm) RuqtU(gm)r.Ru#tupatE yajEqha | 
yE dai3vyA# RuqtvijaqstEBi#4rag3nEq tva(gm) hOtRU#NAmaqsyAya#jiShTha2H | 
ag3nEq yadaq3d3ya viqSO a#dh4varasya hOtaqH pAva#ka - [  ] 32

4.3.13.5
SOcEq vEShTva(gm) hi yajvA$ | RuqtA ya#jAsi mahiqnA vi yad3BU4r.haqvyA va#ha 
yaviShThaq2 yA tE# aqd3ya | aqg3ninA# raqyima#Snavaqt pOSha#mEqva diq3vEdi#3vE | 
yaqSasa#M ~MvIqrava#ttamaM | gaq3yaqsPA2nO# amIvaqhA va#suqvit pu#ShTiqvardha#4naH | 
suqmiqtraH sO#ma nO Ba4va | g3Ruha#mEdhA4saq A ga#3taq maru#tOq mA&pa# BU4tana | 
praqmuq~jcantO# nOq a(gm)ha#saH | 
pUqrvIBiq4rq.hi da#3dA3Siqma Saqrad3Bi#4rmarutO vaqyaM | mahO#Bi4-  [  ] 33 

4.3.13.6
-Scar.ShaNIqnAM |  prabuq3dh4niyA# IratE vOq mahA(gm)#siq praNAmA#ni 
prayajyavastiradh4vaM |  saqhaqsriyaqM da3mya#M BAq4ga3mEqtaM g3Ru#hamEqdhI4ya#M marutO juShadh4vaM |  
upaq yamEti# yuvaqtiH suqda3kSha#M dOq3ShA vastO#r.haqviShma#tI G4RuqtAcI$ |  
upaq svaina#maqrama#tirva-sUqyuH | iqmO a#g3nE vIqtata#mAni 
haqvyA &ja#srO vakShi dEq3vatA#tiqmacCa#2 | prati# na I(gm) suqraBI4Ni# viyantu |
krIqDa3M vaqH SardhOq4 mAru#tamanaqrvANa(gm)# rathEq2SuBa$4M |  34

4.3.13.7
kaNvA# aqBi4 pra gA#3yata | atyA#sOq na yE maqrutaqH sva~jcO# yakShaqd3RuSOq 
na SuqBa4ya#ntaq maryA$H | tE ha#rmyEqShThA2H SiSa#vOq na SuqB4rA 
vaqth2sAsOq na pra#krIqDi3na#H payOqdhA4H | praiShAqmajmE#Shu vithuq2rEva# 
rEjatEq BU4miqryAmE#Shuq yad3dha#4 yuq~jjatE# SuqBE4 | 
tE krIqDa3yOq dhu4na#yOq B4rAja#d3RuShTayaH svaqyaM ma#hiqtvaM 
pa#nayantaq dhU4ta#yaH | uqpaqhvaqrEShuq yada3ci#dh4vaM ~MyaqyiM ~Mvaya# iva marutaqH kEna# - [  ]  35

4.3.13.8
cit paqthA2 | ScOta#ntiq kOSAq upa# vOq rathEq2ShvA G4Ruqtamu#kShatAq 
madhu#4varNaqmarca#tE | aqg3nima#g3niq(gm)q havI#maBiq4H sadA#3 havanta viqSpati$M | 
haqvyaqvAha#M purupriqyaM | ta(gm) hi SaSva#ntaq IDa#3tE sruqcA 
dEq3vaM G4Ru#taqScutA$ | aqg3ni(gm) haqvyAyaq vODha#4vE | 
ind3rA$g3nI rOcaqnA diq3vaH > 1, Snatha#2d3 vRuqtra >2, 
mind3ra#M ~MvO viqSvataqsparI>3,  nd3raqM narOq >4, 
viSva#karman haqviShA# vAvRudhAq4nO>5,  viSva#karman haqviShAq vardha#4nEna > 6  | 36 
(sUrya#syaq - manu#ShO - marutaqH - pAva#kaq - mahO#BI4 - rathEq2SuBaq4 - 
~gkEnaq - ShaD3ca#tvAri(gm)Sacca)  (A13)

(aqpAntvEma# - nnaqyaM puqrO Bu4vaqH - prAcI$ - dh4ruqvakShi# - tiqstryaviq - rind3rA$g3nIq 
- mA Ca2nda#3 - AqSustriqvRu - daq3g3nErBAq4gO$3 - &syEka# - yEqyamEqva sA  yA - 
&g3nE# jAqtA - naqg3nirvRuqtrANiq - trayO#da3Sa )

(aqpAntvE - nd3rA$g3nI - iqyamEqva - dEq3vatA#tAq - ShaTtri(gm)#Sat )

(aqpAntvEma#n - haqviShAq vardha#4nEna) 

|| hari#H OM ||
|| kRuShNa yajurvEdI3ya taittirIya saMhitAyAM caturtha2 kANDE3  tRutIyaH praSnaH samAptaH ||
-------------------------------------------------------------------------------------------------------------

APPENDIX

4.3.13.8-ind3rA$g3nI rOcaqnA diq3vaH > 1, Snatha#2d3-vRuqtra >2, 
================================================
ind3rA$g3nI rOcaqnA diq3vaH pariq vAjE#Shu BU4Shatha2H | 
tad3vA$M cEtiq pravIqrya$M ||
  
Snatha#2d3-vRuqtramuqta sa#nOtiq vAjaqmind3rAq yO aqg3nI sahu#rI sapaqryAt | 
iqraqjyantA# vasaqvya#syaq BU4rEqH saha#stamAq saha#sA vAjaqyantA$ ||
(in TS 4.2.11.1  


4.3.13.8 mind3ra#M ~MvO viqSvataqsparI>3,  nd3raqM narOq >4, 
===================================================
ind3ra#M ~MvO viqSvataqspariq havA#mahEq janE$B4yaH | 
aqsmAka#mastuq kEva#laH || 

ind3raqM narO# nEqmadhi#4tA havantEq yatpAryA# yuqnaja#tEq dhi4yaqstAH |
SUrOq nRuShA#tAq Sava#saScakAqna A gO3ma#ti vraqjE Ba#4jAq tvannaH# ||
( AppEaring in TS 1.6.12.1)


4.3.13.8 viSva#karman haqviShA# vAvRudhAq4nO>5,  viSva#karman haqviShAq vardha#4nEna > 6  
============================================================================= 
viSva#karman haqviShA# vAvRudhAq4naH svaqyaM ~Mya#jasva taqnuva#M juShAqNaH |
muhya#ntvaqnyE aqBi4ta#H saqpatnA# iqhAsmAka#M maqGa4vA# sUqrira#stu ||

viSva#karman haqviShAq vardha#4nEna trAqtAraqmind3ra#makRuNOravaqdh4yaM |
tasmaiq viSaqH sama#namanta pUqrvIraqyamuqg3rO vi#haqvyO# yathA2sa#t ||
( AppEaring in TS 4.6.2.6)
---------------------------------------------
kRuShNa yajurvEdI3ya taittirIya saMhitAyAM caturtha2M kANDa3M 

OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM


caturtha2kANDE3 caturtha2H praSnaH - pa~jcamacitiSEShanirUpaNaM

4.4.1.1
raqSmira#siq kShayA#ya tvAq kShaya#M jinvaq prEti#rasiq dha4rmA#ya tvAq 
dha4rma#M jiqnvAnvi#tirasi diq3vE tvAq di3va#M jinva saqndhi4ra#syaqntari#kShAya 
tvAq&ntari#kShaM jinva pratiqdhi4ra#si pRuthiq2vyai tvA# pRuthiq2vIM ji#nva 
viShTaqMBO#4&siq vRuShT^yai$ tvAq vRuShTi#M jinva praqvA&syahnEq 
tvA&ha#rjinvAnuq vA&siq rAtri#yai tvAq rAtri#M jinvOq Siga#3siq - [  ] 1

4.4.1.2
vasu#B4yastvAq vasU$~jjinva prakEqtO#&si ruqd3rEB4ya#stvA ruqd3rA~jji#nva 
sudIq3tira#syAdiq3tyEB4ya#stvA &&diq3tyA~jjiqnvaujO#&si piqtRuB4ya#stvA 
piqtRU~jji#nvaq tantu#rasi praqjAB4ya#stvA praqjA ji#nva pRutanAqShADa#3si 
paqSuB4ya#stvA paqSU~jji#nva rEqvadaq3syOSha#dhI4B4yaq-stvauSha#dhI4-rjinvABiq4jida#3si 
yuqktag3rAqvEnd3rA#yaq tvEnd3ra#M jiqnvAdhi#4patirasi prAqNAya# - [  ] 2

4.4.1.3
tvA prAqNaM ji#nva yaqntA&sya#pAqnAya# tvA&pAqnaM ji#nva saq(gm)qsarpO#&siq 
cakShu#ShE tvAq cakShu#rjinva vayOqdhA4 a#siq SrOtrA#ya tvAq SrOtra#M jinva
triqvRuda#3si praqvRuda#3si saqM~MvRuda#3si viqvRuda#3si sa(gm)rOqhO#&si nIrOqhO#&si 
prarOqhO$&syanurOqhO#&si vasuqkO#&siq vESha#Srirasiq vasya#ShTirasi |  3
(uqSiga#3si - prAqNAyaq - trica#tvAri(gm)Sacca)   (A1)

4.4.2.1
rAj~jya#siq prAcIq di3g3vasa#vastE dEq3vA adhi#4patayOq&g3nir.hE#tIqnAM pra#tidhaq4rtA# 
triqvRut tvAq stOma#H pRuthiq2vyA(gg) Sra#yaqtvAjya#-muqktha2mavya#tha2yath2 staB4nAtu 
ratha2ntaqra(gm) sAmaq prati#ShThi2tyai viqrADa#3si da3kShiqNA di3g3ruqd3rAstE# 
dEq3vA adhi#4patayaq ind3rO# hEtIqnAM pra#tidhaq4rtA pa#~jcadaq3SastvAq stOma#H 
pRuthiq2vyA(gg) Sra#yatuq pra-u#ga3muqktha2mavya#tha2yaqth2 staB4nAtu 
b3Ruqhath2 sAmaq prati#ShThi2tyai saqmrADa#3si praqtIcIq di3- [  ] 4

4.4.2.2
-gA#3diq3tyAstE# dE3vA adhi#4patayaqH sOmO# hEtIqnAM pra#tidhaq4rtA sa#ptadaq3SastvAq 
stOma#H pRuthiq2vyA(gg) Sra#yatu marutvaqtIya#-muqktha2mavya#tha2yath2 staB4nAtu 
vairUqpa(gm) sAmaq prati#ShThi2tyai svaqrADaq3syudI#3cIq di3g3viSvE# tE dEq3vA
adhi#4patayOq varu#NO hEtIqnAM pra#tidhaq4rtai ka#viq(gm)qSastvAq 
stOma#H pRuthiq2vyA(gg) Sra#yatuq niShkE#valya-muqktha2mavya#tha2yath2 staB4nAtu 
vairAqja(gm) sAmaq prati#ShThi2tyAq adhi#4patnyasi b3RuhaqtI di3~g^maqruta#stE 
dEq3vA adhi#4patayOq - [  ] 5

4.4.2.3
b3Ruhaqspati#r.hEtIqnAM pra#tidhaq4rtA tri#Navatrayastriq(gm)qSau tvAq stOmau# 
pRuthiq2vyA(gg) Sra#yatAM ~MvaiSvadE3vAg3nimAruqtE uqkthE2 avya#tha2yantI staB4nItA(gm) 
SAkvararaivaqtE sAma#nIq prati#ShThi2tyA aqntari#kShAqyar.Sha#yastvA pratha2maqjA 
dEq3vEShu# diq3vO mAtra#yA variqNA pra#tha2ntu vidhaq4rtA cAqyamadhi#4patiScaq 
tE tvAq sarvE# saM~MvidAq3nA nAka#sya pRuqShThE2 su#vaqrgE3 lOqkE 
yaja#mAnaM ca sAda3yantu  | 6
(praqtIcIq di3~g^ - maqruta#stE dEq3vA adhi#4pataya - ScatvAriq(gm)qSacca#)   (A2)

4.4.3.1
aqyaM puqrO hari#kESaqH sUrya#raSmiqstasya# ratha2g3Ruqth2saScaq rathau#2jASca 
sEnAni g3rAmaqNyau# pu~jjikasthaq2lA ca# kRutasthaq2lA cA$P2saqrasau# yAtuqdhA4nA# hEqtI 
rakShA(gm)#siq prahE#ti raqyaM da#3kShiqNA viqSva ka#rmAq tasya# ratha2svaqnaScaq 
rathE#2-citraSca sEnAni g3rAmaqNyau#  mEnaqkA ca# sahajaqnyA cA$P2saqrasau# daq3~gShNava#H 
paqSavO# hEqtiH pauru#ShEyO vaqdha4H prahE#ti raqyaM paqScAd3 viqSva-vya#cAq 
stasyaq ratha#2 prOtaqScA-sa#maratha2Sca sEnAni g3rAmaqNyau$ praqmlOca#ntI cA - [ ] 7

4.4.3.2
nuqmlOca#ntI-cAP2saqrasau# saqrpA hEqti rvyAqG4rAH prahE#ti 
raqya mu#ttaqrAth2 saqMya~Md3-va#suqstasya# sEnaqjicca# suqShENa#Sca sEnAni g3rAmaqNyau# 
viqSvAcI# ca G4RuqtAcI# cAP2saqrasAq vApO# hEqti rvAtaqH prahE#ti 
raqya-muqparyaq rvAg3va#-suqstasyaq tArkShyaq-ScAri#ShTa-nEmiSca sEnAni g3rAmaqNyA# 
vuqrvaSI# ca pUqrvaci#ttiScA-P2saqrasau# viqd3yud3dhEq4tira#-vaqspUrjaqn  prahE#tiq 
stEB4yOq namaqstE nO# mRuDa3yantuq tE yaM - [  ]  8

4.4.3.3
d3viqShmO yaSca# nOq d3vEShTiq taM ~MvOq jaMBE#4 da3dhA4myAqyOstvAq 
sada#3nE sAda3yAqmyava#taH CAq2yAyAqM nama#H samuqd3rAyaq nama#H saqmud3rasyaq 
cakSha#sE paramEqShThI2 tvA# sAda3yatu diq3vaH pRuqShThE2 vyaca#svatIqM 
pratha#2svatIM ~MviqBU4ma#tIM praqBU4ma#tIM pariqBU4ma#tIqM di3va#M ~MyacCaq2 
di3va#M d3Ru(gm)haq di3vaqM mA hi(gm)#sIqrviSva#smai prAqNAyA#pAqnAya# 
vyAqnAyO#dAq3nAya# pratiqShThA2yai# caqritrA#yaq sUrya#stvAq&Bi4 pA#tu 
maqhyA svaqstyA ( ) Caq2rdi#3ShAq Santa#mEnaq tayA# dEq3vata#yA&~ggi3raqsvad3-dh4ruqvA sI#da3 | 
prOthaq2da3SvOq na yava#sE aviqShyan yaqdA3 maqhaH saq~Mvara#NAqd3 vyasthA$2t | 
Ada#3syaq vAtOq anu# vAti SOqciradha#4 sma tEq vraja#naM kRuqShNama#sti | 9
(praqmlOca#ntI caq - ya(gg) - svaqstyA - &ShTAvi(gm)#SatiSca)   (A3)

4.4.4.1
aqg3nirmUqrdhA4 diq3vaH kaqkut pati#H pRuthiq2vyA aqyaM | aqpA(gm) rEtA(gm)#si jinvati |  
tvAma#g3nEq puShka#rAqda3dh4yatha#2rvAq nira#mantha2ta | mUqrdh4nO viSva#sya vAqGa4ta#H |  
aqyamaqg3niH sa#haqsriNOq vAja#sya Saqtinaqspati#H | mUqrdhA4 kaqvI ra#yIqNAM | 
Bu4vO# yaqj~jasyaq raja#saSca nEqtA yatrA# niqyud3Biq4H saca#sE SiqvABi#4H | 
diq3vi mUqrdhA4na#M da3dhi4ShE suvaqrq.ShAM jiqhvAma#g3nE cakRuShE havyaqvAha$M | 
abO$3dh4yaqg3niH saqmidhAq4 janA#nAqM - [ ] 10

4.4.4.2
prati# dhEq4numi#vA yaqtImuqShAsa$M | 
yaqhvA i#vaq pravaqyA muqjjihA#nAqH pra BAq4nava#H sisratEq nAkaqmacCa#2 | 
avO#cAma kaqvayEq mEdh4yA#yaq vacO# vaqndA3ru# vRuShaqBA4yaq vRuShNE$ | 
ga3vi#ShThi2rOq nama#sAq stOma#maqg3nau  diq3vIva# ruqkmamuqrvya~jca#maSrEt | 
jana#sya gOq3pA a#janiShTaq jAg3Ru#viraqg3niH suqda3kSha#H suviqtAyaq navya#sE | 
G4Ruqtapra#tIkO b3RuhaqtA di#3viqspRuSA$ d3yuqmad3vi BA#4ti Ba4raqtEB4yaqH Suci#H |  
tvAma#g3nEq a~ggi#3rasOq - [ ] 11

4.4.4.3
gu3hA# hiqtamanva#-vinda3~jCi2SriyAqNaM ~MvanE#vanE | 
sa jA#yasE maqth2yamA#naqH sahO# maqhat tvAmA#huqH saha#saspuqtrama#~ggi3raH |  
yaqj~jasya# kEqtuM pra#thaq2maM puqrOhi#tamaqg3niM na#rastriShadhaq4sthE2 sami#ndha4tE | 
ind3rE#Na dEq3vaiH saqrathaq2(gm)q sa baq3rq.hiShiq sIdaq3nni hOtA# yaqjathA#2ya suqkratu#H | 
tvAM ci#traSravastamaq hava#ntE viqkShu jaqntava#H | 
SOqciShkE#SaM purupriqyAg3nE# haqvyAyaq vODha#4vE |  
saKA#2yaqH saM~Mva#H saqmya~jcaqmiShaq(gg)q - [  ]  12

4.4.4.4
stOma#M cAqg3nayE$ | var.Shi#ShThA2ya kShitIqnAmUqrjO naptrEq saha#svatE | 
sa(gm)saqmid3yu#vasE vRuShaqnnag3nEq viSvA$nyaqrya A | 
iqDa3spaqdE3 sami#dh4yasEq sa nOq vasUqnyA Ba#4ra | 
EqnA vO# aqg3niM nama#sOqrjO napA#taqmA hu#vE | 
priqyaM cEti#ShTha2maraqti(gg) sva#dh4vaqraM ~MviSva#sya dUq3tamaqmRuta$M |  
sa yO#jatE aruqShO viqSvaBO#4jasAq sa du#3d3ravaqth2 svA#hutaH |  
suqb3rahmA# yaqj~jaH suqSamIq - [ ] 13

4.4.4.5
vasU#nAM dEq3va(gm) rAdhOq4 janA#nAM |  
uda#3sya SOqcira#sthA2dAq3-juhvA#nasya mIqDhu4Sha#H | 
ud3^dhUq4mAsO# aruqShAsO# di3viqspRuSaqH samaqg3nimi#ndha4tEq nara#H |  
ag3nEq vAja#syaq gO3ma#taq ISA#naH sahasO yahO | aqsmE dhE#4hi jAtavEdOq3 mahiq Srava#H |  
sa i#dhAq4nO vasu#Shkaqvi-raqg3nirIqDE3nyO# giq3rA | 
rEqvadaq3smaB4ya#M purvaNIka dI3di3hi | kShaqpO rA#jannuqta tmanA&g3nEq vastO#ruqtOShasa#H | 
sa ti#g3majaMBa4 - [ ] 14

4.4.4.6
raqkShasO# da3haq prati# | A tE# ag3na idhI4mahi d3yuqmanta#M dE3vAqjara$M | 
yad3dhaq4 syA tEq panI#yasI saqmid3-dIq3da3ya#tiq d3yavISha(gg)# stOqtRuB4yaq A Ba#4ra | 
A tE# ag3na RuqcA haqviH Suqkrasya# jyOtiShaspatE | 
suSca#nd3raq da3smaq viSpa#tEq havya#vAqT tuB4ya(gm)# hUyataq iSha(gg)# stOqtRuB4yaq A Ba#4ra | 
uqBE4 su#Scand3ra saqrpiShOq da3rvI$ SrINISha Aqsani# | 
uqtO naq ut pu#pUryA- [ ] 15

4.4.4.7
uqkthE2Shu# Savasaspataq iSha(gg)# stOqtRuB4yaq A Ba#4ra | 
ag3nEq tamaqd3yASvaqM na stOmaiqH kratuqM na Baq4d3ra(gm) hRu#diq3spRuSa$M | 
Ruqdh4yAmA# taq Ohai$H | adhAq4 hya#g3nEq kratO$rBaq4d3rasyaq da3kSha#sya sAqdhO4H | 
raqthI2r.Ruqtasya# b3RuhaqtO baq3BU4tha#2 | 
AqBi4ShTE# aqd3ya gIq3rBi4rg3RuqNantO&g3nEq dA3SE#ma | pra tE# diq3vO na sta#nayantiq SuShmA$H |   
EqBi4rnO# aqrkairBa4vA# nO aqrvA~g - [ ]  16

4.4.4.8
K2suvaqrna jyOti#H | ag3nEq viSvE#Bi4H suqmanAq anI#kaiH |  
aqg3ni(gm) hOtA#raM manyEq dA3sva#ntaqM ~MvasO$H sUqnu(gm) saha#sO jAqtavE#da3saM | 
vipraqM na jAqtavE#da3saM | ya Uqrdh4vayA$ svadh4vaqrO dEq3vO dEq3vAcyA# kRuqpA | 
G4Ruqtasyaq viB4rA$ShTiqmanu# SuqkraSO#ciSha AqjuhvA#nasya saqrpiSha#H | 
ag3nEq tvaM nOq anta#maH | uqta trAqtA SiqvO Ba#4va varUqth2ya#H | 
taM tvA# SOciShTha2 dI3di3vaH | suqmnAya# nUqnamI#mahEq saKi#2B4yaH |  
vasu#raqg3nirvasu#SravAH ( ) | acCA#2 nakShi d3yuqmatta#mO raqyiM dA$3H |  17
(janA#nAq - ma~ggi#3rasaq - iSha(gm)# - suqSamI# - tig3majaMBa4 - pupUryA -
aqrvA~g - vasu#SravAqH - pa~jca# ca)  (A4)

4.4.5.1
iqnd3rAqg3niB4yA$M tvA saqyujA# yuqjA yu#najmyA GAq4rAB4yAqM tEja#sAq 
varca#sOq kthE2Biq4H stOmE#Biq4H Ca2ndO#3BI4 raqyyai pOShA#ya sajAqtAnA$M 
madh4yamaqsthE2yA#yaq mayA$ tvA saqyujA# yuqjA yu#najmyaqMbA3 duq3lA 
ni#taqtni raqB4raya#ntI mEqGa4ya#ntI vaqrq.Shaya#ntI cupuqNIkAq nAmA#si 
praqjApa#tinA tvAq viSvA#Bi4rdhIq4Bi4rupa# da3dhA4mi pRuthiq2vyu#da3puqramannE#na
viqShTA ma#nuqShyA$stE gOq3ptArOq &g3nirviya#ttO&syAqM tAmaqhaM 
pra# pad3yEq sA - [  ] 18


4.4.5.2
mEq Sarma# caq varma# cAqstvadhi#4 d3yauraqntari#kShaqM b3rahma#NA viqShTA 
maqruta#stE gOq3ptArO# vAqyurviya#ttO&syAqM tAmaqhaM pra pa#d3yEq sA mEq 
Sarma# caq varma# cAstuq d3yaurapa#rAjitAq&mRutE#na viqShTA&&diq3tyAstE# 
gOq3ptAraqH sUryOq viya#ttO&syAqM tAmaqhaM pra pa#d3yEq sA mEq Sarma# caq varma# cAstu | 19
(sA - &ShTAca#tvAri(gm)Sacca)    (A5)

4.4.6.1
b3Ruhaqspati#stvA sAda3yatu pRuthiq2vyAH pRuqShThE2 jyOti#ShmatIqM ~MviSva#smai 
prAqNAyA#pAqnAyaq viSvaqM jyOti#ryacCAq2- g3nistE&dhi#4pati rviqSvaka#rmA tvA 
sAda3yatvaqntari#kShasya pRuqShThE2 jyOti#ShmatIqM ~MviSva#smai 
prAqNAyA#pAqnAyaq viSvaqM jyOti#ryacCa2 vAqyustE&dhi#4patiH
praqjApa#tistvA sAda3yatu diq3vaH pRuqShThE2 jyOti#ShmatIqM ~MviSva#smai 
prAqNAyA#pAqnAyaq viSvaqM jyOti#ryacCa2 paramEqShThI2 tE&dhi#4patiH 
purOvAtaqsani#rasya B4raqsani#rasi vid3yuqth2sani# - [  ] 20

4.4.6.2
-rasi stanayitnuqsani#rasi vRuShTiqsani#rasyaq-g3nEryAnya#si dEq3vAnA#mag3nEqyAnya#si
vAqyOryAnya#si dEq3vAnA$M ~MvAyOqyAnya#syaqntari#kShasyaq yAnya#si 
dEq3vAnA#mantarikShaqyAnya#syaq-ntari#kShamasyaqntari#kShAya tvA saliqlAya# 
tvAq sarNI#kAya tvAq satI#kAya tvAq kEtA#ya tvAq pracE#tasE tvAq viva#svatE tvA 
diq3vastvAq jyOti#Sha Adiq3tyEB4ya#stvaqrcE tvA# ruqcE tvA$ d3yuqtE tvA# ( ) BAq4sE tvAq 
jyOti#ShE tvA yaSOqdA3M tvAq yaSa#si tEjOqdA3M tvAq tEja#si payOqdA3M tvAq 
paya#si varcOqdA3M tvAq varca#si d3raviNOqdA3M tvAq d3ravi#NE sAda3yAmiq 
tEnar.Shi#NAq tEnaq b3rahma#NAq tayA# dEq3vata#yA&~ggi3raqsvad3 dh4ruqvA sI#da3 |  21
(viqd3yuqth2sani# - rd3yuqtE tvai - kAqnna  triq(gm)qSacca#)   (A6)

4.4.7.1
BUq4yaskRuda#3si varivaqskRuda#3siq prAcya#syUqrdh4vA&sya#-ntarikShaqsada#3syaq-ntari#kShE 
sIdA3-P2suqShada#3si SyEnaqsada#3si g3Rudh4raqsada#3si suparNaqsada#3si nAkaqsada#3si
pRuthiq2vyAstvAq d3ravi#NE sAda3yAmyaq-ntari#kShasya tvAq d3ravi#NE sAda3yAmi 
diq3vastvAq d3ravi#NE sAda3yAmi diq3SAM tvAq d3ravi#NE sAda3yAmi d3raviNOqdA3M tvAq 
d3ravi#NE sAda3yAmi prAqNaM mE# pAhya-pAqnaM mE# pAhi vyAqnaM mE# - [ ] 22

4.4.7.2
pAqhyAyu#rmE pAhi viqSvAyu#rmE pAhi saqrvAyu#rmE pAqhyag3nEq yat tEq 
paraq(gm)q hRunnAmaq tAvEhiq sa(gm) ra#BA4vahaiq pA~jca# janyEqShva-pyE$dh4yag3nEq
yAvAq ayA#vAq EvAq UmAqH sab3daq3H saga#3raH suqmEka#H | 23
(vyAqnaM mEq - d3vAtri(gm)#Sacca)  (A7)

4.4.8.1
aqg3ninA# viSvAqShAT sUryE#Na svaqrAT kratvAq SacIqpati#r  RuShaqBE4Naq 
tvaShTA# yaqj~jEna# maqGa4vAqn da3kShi#NayA suvaqrgO3 maqnyunA# vRutraqhA 
sauhA$rd3yEna tanUqdhA4 annE#naq ga3ya#H pRuthiq2vyA&sa#nO 
d3Ruqg3Bi4ra#nnAqdO3 va#ShaTkAqrENaqrd3dha4H sAmnA# tanUqpA viqrAjAq
jyOti#ShmAqn b3rahma#NA sOmaqpA gO3Bi#4ryaqj~jaM dA#3dhA4ra kShaqtrENa# 
manuqShyA#-naSvE#na caq rathE#2na ca vaqjryRu#tuBi#4H praqBu4H sa#M~Mvath2saqrENa# 
pariqBU4 stapaqsA&nA#dh4RuShTaqH sUryaqH san taqnUBi#4H | 24
(aqg3ni - raikAqnna pa#~jcAqSat)  (A8)

4.4.9.1
praqjApa#tiqrmanaqsA &ndhO4&cCE#2tO dhAq4tA dIq3kShAyA(gm)# saviqtA 
B4RuqtyAM pUqShA sO#maqkraya#NyAqM ~Mvaru#Naq upa#naqd3dhO4 &su#raH 
krIqyamA#NO miqtraH krIqtaH Si#piviqShTa AsA#di3tO naqraMdhi#4ShaH 
prOqhyamAqNO &dhi#4patiqrAga#3taH praqjApa#tiH praNIqyamA#nOq &g3nirAg3nI$dh4rEq
b3RuhaqspatiqrAg3nI$dh4rAt praNIqyamA#naq ind3rO# haviqrdhA4nE &di#3tiqrAsA#di3tOq 
viShNu#rupAvahriqyamAqNO &thaq2rvOpO$ttO  yaqmO#&Bi4Shu#tO &pUtaqpA 
A#dhUq4yamA#nO vAqyuH pUqyamA#nO miqtraH kShI#raqSrIrmaqnthI2 
sa#ktuqSrIrvai$SvadEq3va unnI#tO ruqd3ra ( ) Ahu#tO vAqyurAvRu#ttO 
nRuqcakShAqH prati#K2yAtO Baq4kSha Aga#3taH pitRuqNAM nA#rASaq(gm)qsO
&suqrAttaqH sindhu#4ra-vaB4Ruqtha2ma#vapraqyanth2 sa#muqd3rO &va#ga3taH 
saliqlaH praplu#taqH suva#ruqd3Ruca#M gaq3taH |   25
(ruqd3ra - Eka#vi(gm)SatiSca)  (A9)

4.4.10.1
kRutti#kAq nakSha#tra-maqg3nirdEq3vatAq&g3nE ruca#H stha2 praqjApa#tErdhAq4tuH 
sOma#syaqrcE tvA# ruqcE tvA$ d3yuqtE tvA# BAq4sE tvAq jyOti#ShE tvA rOhiqNI 
nakSha#traM praqjApa#tirdEq3vatA# mRuga3SIqrqShaM nakSha#traq(gm)q
sOmO# dEq3vatAq &&rd3rA nakSha#tra(gm) ruqd3rO dEq3vatAq puna#rvasUq 
nakSha#traqmadi#3tirdEq3vatA# tiqShyO# nakSha#traqM b3Ruhaqspati#rdEq3vatA$ 
&&SrEqShA nakSha#tra(gm) saqrpA dEq3vatA# maqGA4 nakSha#traM piqtarO# 
dEq3vatAq Pa2lgu#3nIq nakSha#tra -  [  ] 26


4.4.10.2
-maryaqmA dEq3vatAq Pa2lgu#3nIq nakSha#traqM Ba4gO#3 dEq3vatAq 
hastOq nakShatra#(gm) saviqtA dEq3vatA# ciqtrA nakSha#traqmind3rO# dEq3vatA$ 
svAqtI nakSha#traM ~MvAqyurdEq3vatAq viSA#KEq2 nakSha#tramind3rAqg3nI 
dEq3vatA# &nUrAqdhA4 nakSha#traM miqtrO dEq3vatA# rOhiqNI nakSha#traqmind3rO#
dEq3vatA# viqcRutauq nakSha#traM piqtarO# dEq3vatA# &ShAqDhA4 nakSha#traqmApO#
dEq3vatA# &ShAqDhA4 nakSha#traqM ~MviSvE# dEq3vA dEq3vatA$ SrOqNA 
nakSha#traqM ~MviShNu#rdEq3vatAq Sravi#ShThAq2 nakSha#traqM ~Mvasa#vO - [  ]  27

4.4.10.3
dEq3vatA# SaqtaBi#4Shaq~g nakSha#traqmind3rO# dEq3vatA$ prOShTha2paqdA3 
nakSha#tramaqja Eka#pAd3 dEq3vatA$ prOShTha2paqdA3 nakSha#traqmahi#rbuq3dh4niyO# 
dEq3vatA# rEqvatIq nakSha#traM pUqShA dEq3vatA$ &Svaqyujauq 
nakSha#tramaqSvinau# dEq3vatA# &paqBa4ra#NIqrnakSha#traM ~MyaqmO 
dEq3vatA#,  pUqrNA paqScAd3>1,  yat tE# dEq3vA ada#3dhu4H >2 |   28
(Pa2lgu#3nIq nakSha#traqM - ~Mvasa#vaq - straya#stri(gm)Sacca)  (A10)

4.4.11.1
madhu#4Scaq mAdha#4vaScaq vAsa#ntikAvRuqtU 
SuqkraScaq Suci#Scaq g3raiShmA#vRuqtU 
naBa#4Sca naBaq4sya#Scaq vAr.Shi#kAvRuqtU 
iqShaScOqrjaSca# SAraqdA3vRuqtU 
saha#Sca sahaqsya#Scaq haima#ntikAvRuqtU 
tapa#Sca tapaqsya#Sca SaiSiqrAvRuqtU 
aqg3nEra#ntaH SlEqShO#&siq kalpE#tAqM d3yAvA#pRuthiq2vI 
kalpa#ntAqmApaq OSha#dhIq4H kalpa#ntAmaqg3nayaqH pRuthaq2~g^mamaq
jyaiShTh2yA#yaq savra#tAq- [  ]   29

4.4.11.2
yE$&g3nayaqH sama#nasO&ntaqrA d3yAvA#pRuthiq2vI Sai#SiqrAvRuqtU aqBi4 
kalpa#mAnAq ind3ra#miva dEq3vA aqBi4 saM~Mvi#Santu saqM~Myaccaq 
pracE#tAScAqg3nEH sOma#syaq sUrya#syOq-g3rA ca# BIq4mA ca# 
pitRuqNAM ~MyaqmasyEnd3ra#sya dh4ruqvA ca# pRuthiq2vI ca# dEq3vasya# 
saviqturmaqrutAqM ~Mvaru#Nasya dhaq4rtrI caq dha4ri#trI ca miqtrAvaru#NayO rmiqtrasya# 
dhAq4tuH prAcI# ca praqtIcI# caq vasU#nA(gm) ruqd3rANA# - [ ] 30

4.4.11.3
-mAdiq3tyAnAqM tE tE&dhi#4patayaqstEB4yOq namaqstE nO# mRuDa3yantuq tE 
yaM d3viqShmO yaSca# nOq d3vEShTiq taM ~MvOq jaMBE#4 da3dhA4mi saqhasra#sya 
praqmA a#si saqhasra#sya pratiqmA a#si saqhasra#sya viqmA a#si 
saqhasra#syOqnmA a#si sAhaqsrO#&si saqhasrA#ya tvEqmA mE# ag3naq 
iShTa#kA dhEq4nava#H saqntvEkA# ca SaqtaM ca# saqhasra#M cAqyuta#M ca - [ ] 31

4.4.11.4
niqyuta#M ca praqyutaqM cArbu#3da3M caq nya#rbu3da3M ca samuqd3raScaq 
madh4yaqM cAnta#Sca parAqrdha4ScEqmA mE# ag3naq iShTa#kA dhEq4nava#H santu 
ShaqShThi2H saqhasra#maqyutaq-makShI#yamANA RutaqsthA2H stha#2rtAqvRudhO#4 
G4RutaqScutO# madhuq4Scutaq Urja#svatIH svadhAq4vinIqstA mE# ag3naq iShTa#kA 
dhEq4nava#H santu viqrAjOq nAma# kAmaqdu3GA#4 aqmutrAqmuShmi#M ~MlOqkE |   32
(savra#tA - ruqd3rANA# - maqyuta#~jcaq - pa~jca#catvAri(gm)Sacca)  (A11)

4.4.12.1
saqmid3-diq3SAmAqSayA# naH suvaqrvinmadhOq4ratOq mAdha#4vaH pAtvaqsmAn | 
aqg3nirdEq3vO duq3ShTarI#tuqradA$3B4ya iqda3M kShaqtra(gm) ra#kShatuq pAtvaqsmAn | 
raqthaq2ntaqra(gm) sAma#Bi4H pAtvaqsmAn gA#3yaqtrI Ca2nda#3sAM ~MviqSvarU#pA | 
triqvRunnO# viqShTha2yAq stOmOq ahnA(gm)# samuqd3rO vAta# iqda3mOja#H pipartu |   
uqg3rA diq3SAmaqBi4-BU#4tirvayOqdhA4H Suci#H SuqkrE aha#nyOjaqsInA$ |
ind3rAdhi#4patiH pipRutAqda3tO# nOq mahi# - [  ] 33

4.4.12.2
kShaqtraM ~MviqSvatO# dhA4rayEqda3M | b3Ruqhath2 sAma# kShatraqB4Rud3-vRuqd3dha4 vRu#ShNiyaM 
triqShTuBau4ja#H SuBiq4ta muqg3ravI#raM | 
ind3raq stOmE#na pa~jcadaq3SEnaq madh4ya#miqda3M ~MvAtE#naq saga#3rENa rakSha |   
prAcI# diq3SA(gm) saqhaya#SAq yaSa#svatIq viSvE# dE3vAH prAqvRuShA &hnAq(gm)q suva#rvatI | 
iqda3M kShaqtraM duq3ShTara#maqstvOjO &nA#dh4RuShTa(gm) sahaqsriyaq(gm)q saha#svat |  
vaiqrUqpE sAma#nniqha tacCa#2kEmaq jaga#3tyainaM ~MviqkShvA vE#SayAmaH | 
viSvE# dE3vAH saptadaq3SEnaq - [ ] 34

4.4.12.3
varca# iqda3M kShaqtra(gm) sa#liqlavA#tamuqg3raM | 
dhaq4rtrI diq3SAM kShaqtramiqda3M dA#3dhA4rOpaqsthA2&&SA#nAM miqtrava#daq3stvOja#H | 
mitrA#varuNA SaqradA3&hnA$M cikitnU aqsmai rAqShTrAyaq mahiq Sarma# yacCa2taM |  
vaiqrAqjE sAmaqnnadhi#4 mE manIqShA&nuqShTuBAq4 saMB4Ru#taM ~MvIqrya(gm)# saha#H | 
iqda3M kShaqtraM miqtrava#dAq3rd3radA#3nuq mitrA#varuNAq rakSha#taq-mAdhi#4patyaiH |  
saqmrAD3 diq3SA(gm) saqhasA$mnIq saha#svatyRuqtur.hE#maqntO viqShTha2yA# naH pipartu | 
aqvaqsyuvA#tA -  [ ] 35

4.4.12.4
b3RuhaqtIrnu Sakva#rIriqmaM ~Myaqj~jama#vantu nO G4RuqtAcI$H | 
suva#rvatI suqdu3GA#4 naqH paya#svatI diq3SAM dEq3vya#vatu nO G4RuqtAcI$ | 
tvaM gOq3pAH pu#ra EqtOta paqScAd3 b3Ruha#spatEq yAmyA$M ~Myu~gg3dhiq4 vAca$M |
Uqrdh4vA diq3SA(gm) rantiqrASauSha#dhI4nA(gm) saM~Mvath2saqrENa# saviqtA nOq ahnA$M | 
rEqvath2 sAmAti# Ca2ndA3 uq Ca2ndO3&jA#ta SatruH syOqnA nO# astu |  
stOma#trayastri(gm)SEq Bu4va#nasya patniq viva#svad3vAtE aqBi4 nO# - [  ] 36

4.4.12.5
g3RuNAhi | G4Ruqtava#tI savitaqrAdhi#4patyaiqH paya#svatIq rantiqrASA# nO astu | 
dh4ruqvA diq3SAM ~MviShNu#paqtnyaGO#4rAq&syESA#nAq saha#sOq yA maqnOtA$ | 
b3Ruhaqspati# rmAtaqriSvOqta vAqyuH sa#ndhu4vAqnA vAtA# aqBi4 nO# g3RuNantu | 
viqShTaqMBO4 diq3vO dhaq4ruNa#H pRuthiq2vyA aqsyESA#nAq jaga#3tOq viShNu#patnI | 
viqSvavya#cA iqShaya#ntIq suBU#4tiH SiqvA nO# aqstvadi#3tiruqpasthE$2 |  
vaiqSvAqnaqrO na# UqtyA>3,  pRuqShTO diq3vya>4,  
nu# nOq ( ) &d3yAnu#matiq>5, ranvida#3numatEq tvaM >6, 
kayA# naSciqtra ABu#4vaqt>7, kO aqd3ya yu#~gktE >8 |   37
(mahi# - saptadaq3SEnA# - &vaqsyuvA#tA - aqBi4 nO - &nu# naq - Scatu#rda3Sa ca)  (A12)

(raqSmira#siq - rAj~jya#syaq - yaM puqrO hari#kESOq - &g3nirmUqrd3dhE4 - nd3rAqg3niB4yAqM -
b3Ruhaqspati# - rBU4yaqskRuda#3 - syaqg3ninA# viSvAqShAT - praqjApa#tiqrmana#sAq -
kRutti#kAq - madhu#4Sca - saqmid3diq3SAM - d3vAda#3Sa )

(raqSmira#siq - prati# dhEq4nu- ma#si stanayitnuqsani#ra - syAdiq3tyAnA(gm)# - saqptatri(gm)#Sat )

(raqSmira#siq - kO aqd3ya yu#~gktE) 

|| hari#H OM ||
|| kRuShNa yajurvEdI3ya taittirIya saMhitAyAM caturtha2 kANDE3 caturtha2H praSnaH samAptaH ||
-------------------------------------------------------------------------------------------------------------

APPENDIX

4.4.10.3 - pUqrNA paqScAd3>1 yat tE# dEq3vA ada#3dhu4H >2
================================================ 
pUqrNA paqScAduq3ta pUqrNA puqrastAqdu3nma#dh4yaqtaH pau$rNamAqsI ji#gA3ya | 
tasyA$M dEq3vA adhi#4 saqM~Mvasa#nta uttaqmE nAka# iqha mA#da3yantAM ||
 
yattE# dEq3vA ada#3dhu4 rBA4gaq3dhE4yaqmamA#vAsyE saqM~Mvasa#ntO mahiqtvA | 
sAnO# yaqj~jaM pi#pRuhi viSvavArE raqyiM nO# dhE4hi suBa4gE3 suqvIra$M ||
(in TS 3.5.1.1)

4.4.12.5 - vaiqSvAqnaqrO na# UqtyA>3,  pRuqShTO diq3vya>4
====================================================
vaiqSvAqnaqrO na# UqtyA&& pra yA#tu parAqvata#H | 
aqg3niruqkthE2naq vAha#sA ||

pRuqShTO diq3vi pRuqShTO aqg3niH pRu#thiq2vyAM pRuqShTO viSvAq OSha#dhIq4rA vi#vESa | 
vaiqSvAqnaqraH saha#sA pRuqShTO aqg3niH sanOq di3vAq sa riqShaH pA#tuq nakta$M ||
(in TS 1.5.11.1)
 
4.4.12.5 - nu# nOq d3yAnu#matiq>5, ranvida#3numatEq tvaM >6
==================================================
 anu# nOq&d3yA&nu#matiryaqj~jaM dEq3vEShu# manyatAM | 
aqg3niSca# havyaqvAha#nOq Ba4va#tAM dAq3SuShEq maya#H ||  

anvida#3numatEq tvaM manyA#saiq Sa~jca#naH kRudhi4 | 
kratvEq da3kShA#ya nO hinuq praNaq AyU(gm)#Shi tAriShaH || 
(in TS 3.3.11.3 and 11.4)

4.4.12.5 - kayA# naSciqtra ABu#4vaqt>7, kO aqd3ya yu#~gktE >8
====================================================== 
kayA# naSciqtra A Bu#4vadUq3tI saqdA3 vRu#dhaq4H saKA$2 | 
kayAq Saci#ShTha2yA vRuqtA || 

kO aqd3ya yu#~gktE dhuq4ri gA3 Ruqtasyaq SimI#vatO BAq4minO# du3r.hRuNAqyUn | 
Aqsanni#ShUn hRuqth2svasO# mayOqBU4n ya E#ShAM B4RuqtyAmRuqNadhaq4th2 sa jI#vAt || 
(in TS 4.2.11.2 + 11.3)

--------------------------------------------

kRuShNa yajurvEdI3ya taittirIya saMhitAyAM caturtha2M kANDa3M 

OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM


caturtha2kANDE3 pa~jcamaH praSnaH - hOmavidhi4nirUpaNaM


4.5.1.1
nama#stE rud3ra maqnyava# uqtOtaq iSha#vEq nama#H | 
nama#stE astuq dha4nva#nE bAq3huB4yA#muqta tEq nama#H | 					
yA taq iShu#H Siqvata#mA SiqvaM baq3BU4va# tEq dha4nu#H | 
SiqvA Sa#raqvyA# yA tavaq tayA# nO rud3ra mRuDa3ya | 					
yA tE# rud3ra SiqvA taqnUraGOq4rA &pA#pakASinI | 
tayA# nastaqnuvAq Santa#mayAq gi3ri#SantAqBi4 cA#kaSIhi | 				
yAmiShu#M gi3riSantaq hastEq - [  ] 1

4.5.1.2
bi3Baq4rShyasta#vE | SiqvAM gi#3ritraq tAM ku#ruq mA hi(gm)#sIqqH puru#ShaqM jaga#3t | 	
SiqvEnaq vaca#sA tvAq gi3riqSAcCA#2 vadA3masi |
yathA#2 naqH sarvaqmi-jjaga#3da3yaqkShma(gm) suqmanAq asa#t | 				
ad3dh4ya#vOcada3dhi4vaqktA pra#thaq2mO dai3vyO# Biq4Shak | 
ahI(gg)#Scaqq sarvA$n jaqMBa4yaqnth2 sarvA$Sca yAtu dhAq4nya#H | 				
aqsau yastAqmrO a#ruqNa uqta baq3B4ruH su#maq~gga3la#H | 
yE cEqmA(gm) ruqd3rA aqBi4tO# diq3kShu - [  ] 2

4.5.1.3
SriqtAH sa#hasraqSO &vai#ShAq(gm)q hEDa#3 ImahE | 
aqsau yO# &vaqsarpa#tiq nIla#g3rIvOq vilO#hitaH | 
uqtaina#M gOq3pA a#d3RuSaqn-nad3Ru#San-nuda3hAqrya#H | 
uqtainaqM ~MviSvA# BUq4tAniq sa d3RuqShTO mRu#Da3yAti naH |  				
namO# astuq nIla#g3rIvAya sahasrAqkShAya# mIqDhu4ShE$ | 
athOq2 yE a#syaq satvA#nOq&haM tEB4yO# &karaqnnama#H |  					
pramu#Mcaq dha4nva#naqstva muqBa4yOq-rArtni#yOqrjyAM | 
yASca# tEq hastaq iSha#vaqH  - [  ]   3

4.5.1.4
parAq tA Ba#4ga3vO vapa |    					
aqvaqtatyaq dha4nuqstva(gm) saha#srAkShaq SatE#ShudhE4 | 
niqSIrya# SaqlyAnAqM muKA#2 SiqvO na#H suqmanA# Ba4va | 				
vijyaqM dha4nuH# kapaqrdi3nOq viSa#lyOq bA3Na#vA(gm) uqta | 
anE#SannaqsyESha#va AqBu4ra#sya niShaq~gga3thi#2H | 	  					
yA tE# hEqti-rmI#Dhu4ShTamaq hastE# baq3BU4va# tEq dha4nu#H | 
tayAq&smAn viqSvataq stvama#yaqkShmayAq pari#b3Bu4ja | 					
nama#stE aqstvAyu#dhAq4yA-nA#tatAya dh4RuqShNavE$ | 
uqBA4B4yA# ( ) muqta tEq namO# bAq3huB4yAqM tavaq dha4nva#nE |     				
pari# tEq dha4nva#nO hEqtiraqsmAn vRu#Naktu viqSvata#H | 
athOq2 ya i#Shuqdhi4stavAqrE aqsma-nnidhE#4hiq taM |   	4
(hastE# - diq3kShvi - Sha#va - uqBA4B4yAqM - d3vAvi(gm)#SatiSca)  (A1)
				 
4.5.2.1
namOq hira#Nya bA3havE sEnAqnyE# diq3SAMcaq pata#yEq namOq       			
namO# vRuqkShEB4yOq hari#kESEB4yaH paSUqnAM pata#yEq namOq        		
nama#H saqspi~jja#rAyaq tviShI#matE pathIq2nAM pata#yEq namOq     	 		
namO# ba3B4luqSAya# vivyAqdhi4nE-&nnA#nAqM pata#yEq namOq       			
namOq hari#kESAyO-pavIqtinE# puqShTAnAqM pata#yEq namOq 				
namO# Baq4vasya# hEqtyai jaga#3tAqM pata#yEq namOq 						
namO# ruqd3rAyA#-tatAqvinEq kShEtrA#NAqM pata#yEq namOq 				
namaH# sUqtAyA-ha#ntyAyaq vanA#nAqM pata#yEq namOq namOq - [  ] 5

4.5.2.2
rOhi#tAya sthaq2pata#yE vRuqkShANAqM pata#yEq namOq 					
namO# maqntriNE# vANiqjAyaq kakShA#NAqM pata#yEq namOq 				
namO# Bu4vaqntayE# vArivaskRuqtA-yauSha#dhI4nAqM pata#yEq namOq 	
nama# uqccai-rGO#4ShAyA kraqnda3ya#tE pattIqnAM pata#yEq namOq 			
nama#H kRutsnavIqtAyaq dhA4va#tEq sattva#nAqM pata#yEq nama#H |  6
(vanA#nAqM pata#yEq namOq namaq - EkAqnna triq(gm)qSacca# )  (A2)
		
4.5.3.1
namaqH saha#mAnAya nivyAqdhi4na# AvyAqdhi4nI#nAqM pata#yEq namOq 		
nama#H kakuqBA4ya# niShaq~ggi3NE$ stEqnAnAqM pata#yEq namOq 			
namO# niShaq~ggi3Na# iShudhiq4matEq taska#rANAqM pata#yEq namOq 		
namOq va~jca#tE pariqva~jca#tE stAyUqnAM pata#yEq namOq 					
namO# nicEqravE# paricaqrAyAra#NyAnAqM pata#yEq namOq 					
nama#H sRukAqviB4yOq jiGA4(gm)#sad3B4yO muShNaqtAM pata#yEq namOq 			
namO# &siqmad3B4yOq naktaqM cara#d3B4yaH prakRuqntAnAqM pata#yEq namOq 
nama# uShNIqShiNE# gi3ricaqrAya# kuluq~jcAnAqM pata#yEq namOq namaq - [  ]  7

4.5.3.2
iShu#mad3B4yO dha4nvAqviB4ya#Sca vOq namOq 						
nama# AtanvAqnEB4ya#H pratiqda3dhA#4nEB4yaSca vOq namOq 					
nama# AqyacCa#2d3B4yO visRuqjad3B4ya#Sca vOq namOq 					
namO&sya#d3B4yOq vidh4ya#d3B4yaSca vOq namOq 							
namaq AsI#nEB4yaqH SayA#nEB4yaSca vOq namOq 						
nama#H svaqpad3B4yOq jAg3ra#d3B4yaSca vOq namOq 						
namaqstiShTha#2d3B4yOq dhA4va#d3B4yaSca vOq namOq 							
nama#H saqBA4B4ya#H saqBA4pa#tiB4yaSca vOq namOq 						
namOq aSvEqB4yO &Sva#patiB4ya ( ) Sca vOq nama#H |  8
(kuluq~jcAnAqM pata#yEq namOq namO - &Sva#patiB4yaq - striNi# ca)  (A3)

4.5.4.1
nama# AvyAqdhi4nI$B4yO viqvidh4ya#ntIB4yaSca vOq namOq 				
namaq uga#3NAB4ya-stRu(gm)haqtIB4ya#Sca vOq namOq 						
namO# g3Ruqth2sEB4yO# g3Ruqth2sapa#tiB4yaSca vOq namOq 							
namOq vrAtE$B4yOq vrAta#patiB4yaSca vOq namOq 						
namO# gaq3NEB4yO# gaq3Napa#tiB4yaSca vOq namOq 							
namOq virU#pEB4yO viqSvarU#pEB4yaSca vOq namOq 						
namO# maqhad3B4ya#H kShullaqkEB4ya#Sca vOq namOq 						
namO# raqthi2B4yO#-&raqthE2B4ya#Sca vOq namOq 							
namOq rathE$2B4yOq - [ ]  9

4.5.4.2
ratha#2patiB4yaSca vOq namOq 							
namaqH sEnA$B4yaH sEnAqniB4ya#Sca vOq namOq 						
nama#H kShaqttRuB4ya#H saMg3rahIqtRuB4ya#Sca vOq namOq 					
namaqstakSha#B4yO ratha2kAqrEB4ya#Sca vOq namOq 							
namaqH kulA#lEB4yaH kaqrmArE$B4yaSca vOq namOq 						
nama#H puq~jjiShTE$B4yO niShAqdE3B4ya#Sca vOq namOq 						
nama# iShuqkRud3B4yO# dha4nvaqkRud3B4ya#Sca vOq namOq 						
namO# mRugaq3yuB4ya#H SvaqniB4ya#Sca vOq namOq 							
namaHq SvaB4yaqH Svapa#tiB4yaSca ( )  vOq nama#H | 10
(rathE$2B4yaqH - Sva#patiB4yaScaq -  d3vE ca# )  (A4)

4.5.5.1
namO# Baq4vAya# ca ruqd3rAya# caq  nama#H SaqrvAya# ca paSuqpata#yE caq 
namOq nIla#g3rIvAya ca SitiqkaNThA#2ya caq  namaH# kapaqrdi3nE# caq vyu#ptakESAya caq  
nama#H sahasrAqkShAya# ca Saqtadha#4nvanE caq  namO# gi3riqSAya# ca SipiviqShTAya# caq 
namO# mIqDhu4ShTa#mAyaq cEShu#matE caq namO$ hraqsvAya# ca vAmaqnAya# caq 
namO# b3RuhaqtE caq varShI#yasE caq  namO# vRuqd3dhA4ya# ca saqM~MvRudh4va#nE caq - [  ] 11

4.5.5.2
namOq ag3ri#yAya ca prathaq2mAya# caq nama# AqSavE# cAjiqrAya# caq 
namaHq SIG4ri#yAya caq SIB4yA#ya caq  nama# UqrmyA#ya cAvasvaqnyA#ya caq 
nama#H srOtaqsyA#ya caq d3vIpyA#ya ca |   12  
(saqM~MvRudh4va#nE caq - pa~jca#vi(gm)SatiSca)  (A5)

4.5.6.1
namO$ jyEqShThA2ya# ca kaniqShThA2ya# caq  namaH# pUrvaqjAya# cAparaqjAya# caq 
namO# madh4yaqmAya# cApagaq3lBA4ya# caq  namO# jaGaq4nyA#ya caq bu3dh4ni#yAya caq 
nama#H sOqB4yA#ya ca pratisaqryA#ya caq  namOq yAmyA#ya caq kShEmyA#ya caq 
nama# urvaqryA#ya caq Ka2lyA#ya caq  namaqH SlOkyA#ya cAvasAqnyA#ya caq 
namOq vanyA#ya caq kakShyA#ya caq  nama#H SraqvAya# ca pratiSraqvAya# caq  - [  ] 13

4.5.6.2
nama# AqSuShE#NAya cAqSura#thA2ya caq  namaHq SUrA#ya cAvaBi4ndaq3tE caq 
namO# vaqrmiNE# ca varUqthi2nE# caq namO# biq3lminE# ca kavaqcinE# caq 
namaH# SruqtAya# ca SrutasEqnAya# ca  | 14
(praqtiqSraqvAya# caq  - pa~jca#vi(gm)SatiSca)  (A6)

4.5.7.1
namO# du3nduq3B4yA#ya cAhanaqnyA#ya caq  namO# dh4RuqShNavE# ca pramRuqSAya# caq 
namO# dUq3tAya# caq prahi#tAya caq namO# niShaq~ggi3NE# cEShudhiq4matE# caq  
nama# stIqkShNESha#vE cAyuqdhi4nE# caq nama#H svAyuqdhA4ya# ca suqdha4nva#nE caq 
namaqH srutyA#ya caq path2yA#ya caq  nama#H kAqTyA#ya ca nIqpyA#ya caq 
namaqH sUd3yA#ya ca saraqsyA#ya caq namO# nAqd3yAya# ca vaiSaqntAya# caq - [  ] 15

4.5.7.2
namaHq kUpyA#ya cAvaqTyA#ya caq namOq varShyA#ya cAvaqrShyAya# caq 
namO# mEqG4yA#ya ca vidh4yuqtyA#ya caq nama# Iqdh4riyA#ya cAtaqpyA#ya caq 
namOq vAtyA#ya caq rEShmi#yAya caq namO# vAstaqvyA#ya ca vAstuqpAya# ca |  16
(vaiqSaqntAya# ca  - triq(gm)qSacca#)  (A7)

4.5.8.1
namaqH sOmA#ya ca ruqd3rAya# caq  nama#stAqmrAya# cAruqNAya# caq 
nama#H Saq~ggA3ya# ca paSuqpata#yE caq  nama# uqg3rAya# ca BIq4mAya# caq 
namO# ag3rEvaqdhA4ya# ca dU3rEvaqdhA4ya# caq namO# haqntrE caq hanI#yasE caq 
namO# vRuqkShEB4yOq hari#kESEB4yOq nama#stAqrAyaq 
nama#H SaqMBa4vE# ca mayOqBa4vE# caq nama#H Sa~gkaqrAya# ca mayaskaqrAya# caq 
nama#H SiqvAya# ca Siqvata#rAya caq - [  ] 17

4.5.8.2
namaqstIrth2yA#ya caq kUlyA#ya caq nama#H pAqryA#ya cAvAqryA#ya caq 
nama#H praqtara#NAya cOqttara#NAya caq nama# AtAqryA#ya cAlAqd3yA#ya caq 
namaqH SaShpyA#ya caq PE2nyA#ya caq nama#H sikaqtyA#ya ca pravAqhyA#ya ca | 18
(Siqvata#rAya ca  - triq(gm)qSacca#) (A8)

4.5.9.1
nama# iriqNyA#ya ca prapaqth2yA#ya caq nama#H ki(gm)SiqlAya# caq kShaya#NAya caq 
nama#H kapaqrdi3nE# ca pulaqstayE# caq namOq gO3ShTh2^yA#ya caq g3RuhyA#ya caq 
namaqstalpyA#ya caq gE3hyA#ya caq nama#H kAqTyA#ya ca ga3hvarEqShThA2ya# caq 
namO$ hradaq3yyA#ya ca nivEqShpyA#ya caq nama#H pA(gm)saqvyA#ya ca rajaqsyA#ya caq  
namaqH SuShkyA#ya ca hariqtyA#ya caq  namOq lOpyA#ya cOlaqpyA#ya caq - [  ] 19

4.5.9.2
nama# UqrvyA#ya ca sUqrmyA#ya caq  nama#H paqrNyA#ya ca parNaSaqd3yA#ya caq 
namO#&paguq3ramA#NAya cABi4G4naqtE caq nama# AkKi2daq3tE ca# prakKi2daq3tE caq 
namO# vaH kiriqkEB4yO# dEq3vAnAq(gm)q hRuda#3yEB4yOq  namO# vikShINaqkEB4yOq 
namO# vicinvaqtkEB4yOq nama# AnirhaqtEB4yOq  nama# AmIvaqtkEB4ya#H | 20
(uqlaqpyA#ya caq - traya#stri(gm)Sacca#)  (A9)

4.5.10.1
d3rApEq andha#4saspatEq da3ri#d3raqnnIla#lOhita | 
EqShAM puru#ShANAmEqShAM pa#SUqnAM mA BE4 rmA&rOq mO E#ShAqM  ki~jcaqnAma#mat | 
yA tE# rud3ra SiqvA taqnUH SiqvA viqSvAha#BE4ShajI | 
SiqvA ruqd3rasya# BE4ShaqjI tayA# nO mRuDa3 jIqvasE$ | 					
iqmA(gm) ruqd3rAya# taqvasE# kapaqrdi3nE$ kShaqyad3vI#rAyaq praBa#4rAmahE maqtiM | 
yathA#2 naqH Samasa#d3 d3viqpadEq3 catu#ShpadEq3 viSva#M puqShTaM g3rAmE# aqsmi - [  ] 21

4.5.10.2
nnanA#turaM | mRuqDA3 nO# rud3rOq tanOq maya#skRudhi4 kShaqyad3vI#rAyaq nama#sA vidhE4ma tE | 
yacCa2M caq yOScaq manu#rAyaqjE piqtA tada#3SyAmaq tava# rud3raq praNI#tau |  
mA nO# maqhAnta#muqta mA nO# arBaq4kaM mA naq ukSha#ntamuqta mA na# ukShiqtaM | 
mA nO# vadhI4H piqtaraqM mOta mAqtara#M priqyA mA na#staqnuvO# - [  ] 22

4.5.10.3
rud3ra rIriShaH | mA na#stOqkE tana#yEq mA naq Ayu#Shiq mA nOq gO3Shuq mA nOq aSvE#Shu rIriShaH | 
vIqrAn mAnO# rud3ra BA4miqtO va#dhI4-rhaqviShma#ntOq nama#sA vidhE4ma tE | 
AqrAttE# gOq3G4na uqta pU#ruShaqG4nE kShaqyad3vI#rAya suqmnamaqsmE tE# astu | 
rakShA# ca nOq adhi#4 ca dE3va b3rUqhyadhA#4 ca naqH Sarma# yacCa2 d3viqba3rhA$H | stuqhi - [  ] 23

4.5.10.4
SruqtaM ga#3rttaqsadaq3M ~MyuvA#naM mRuqga3M na BIq4ma-mu#pahaqtnu-muqg3raM | 
mRuqDA3 ja#riqtrE ru#d3raq stavA#nO aqnyantE# aqsmanniva#pantuq sEnA$H | 
pari#NO ruqd3rasya# hEqti rvRu#Naktuq pari#tvEqShasya# du3rmaqtira#GAq4yOH | 
ava# sthiq2rA maqGa4va#d3B4ya-stanuShvaq mIDh4va#stOqkAyaq tana#yAya mRuDa3ya | 
mIDhu#4ShTamaq Siva#tama SiqvO na#H suqmanA# Ba4va |
paqraqmE vRuqkSha Ayu#dha4M niqdhA4yaq kRuttiqM ~MvasA#naq Aca#raq pinA#kaqM - [  ] 24

4.5.10.5
bi3B4raqdA3ga#3hi | viki#ridaq3 vilO#hitaq nama#stE astu Ba4ga3vaH | 
yAstE# saqhasra(gm)# hEqtayOq&nya-maqsmanni va#pantuq tAH | 				
saqhasrA#Ni sahasraqdhA4 bA#3huqvOstava# hEqtaya#H | 
tAsAqmISA#nO Ba4ga3vaH parAqcInAq muKA#2 kRudhi4 |  25
(aqsmi(gg) - staqnuva#H - stuqhi - pinA#kaq - mEkAqnna triq(gm)qSacca#) (A10)
				 
4.5.11.1
saqhasrA#Ni sahasraqSO yE ruqd3rA adhiq4 BU4myA$M | 
tEShA(gm)# sahasrayOjaqnE &vaqdha4nvA#ni tanmasi |    					
aqsmin-ma#haqtya#rNaqvE$-&ntari#kShE Baq4vA adhi#4 |    					
nIla#g3rIvAH SitiqkaNThA$2H SaqrvA aqdha4H kSha#mAcaqrAH |				
nIla#g3rIvAH SitiqkaNThAq2 di3va(gm)# ruqd3rA upa#SritAH |				
yE vRuqkShEShu# saqspi~jja#rAq nIla#g3rIvAq vilO#hitAH | 					
yE BUq4tAnAq-madhi#4patayO viSiqKA2sa#H kapaqrdi#3naH | 					
yE annE#Shu viqvidh4ya#ntiq pAtrE#Shuq piba#3tOq janAn# |					
yE paqthA2M pa#thiq2rakSha#ya ailab3RuqdA3 yaqvyudha#4H | yE tIqrtthA2ni#  - [  ]   26

4.5.11.2
praqcara#nti sRuqkAva#ntO niShaq~ggi3Na#H | 					
ya EqtAva#ntaScaq BU4yA(gm)#saScaq di3SO# ruqd3rA vi#tasthiq2rE | 
tEShA(gm)# sahasrayOjaqnE &vaqdha4nvA#ni tanmasi | 						
namO# ruqd3rEB4yOq yE pRu#thiq2vyAM ~MyE$&ntari#kShEq yE diq3vi yEShAqmannaqM 
~MvAtO# vaqrShamiSha#vaqstEB4yOq da3Saq prAcIqr da3Sa#da3kShiqNA da3Sa#praqtIcIq 
rda3SOdI#3cIq rda3SOqrdh4vA-stEB4yOq namaqstE nO# mRuDa3yantuq tE yaM d3viqShmO yaSca# ( )
nOq d3vEShTiq taM ~MvOq jaMBE#4 da3dhA4mi |   27
(tIqrtthA2niq - yaScaq - ShaT ca#} (A11)

(nama#stE rud3raq - namOq hira#NyabA3havEq - namaqH saha#mAnAyaq - nama# AvyAqdhi4nI$B4yOq -
namO# Baq4vAyaq - namO$ jyEqShThA2yaq - namO# du3nduq3B4yA#yaq - namaqH sOmA#yaq -
nama# iriqNyA#yaq - d3rApEq  - saqhasrAq - NyEkA#da3Sa)

(nama#stE rud3raq - namO# Baq4vAyaq - d3rApE# - saqptavi(gm)#SatiH)

(nama#stE rud3raq - taM ~MvOq jaMBE#4 da3dhA4mi)

|| hari#H OM ||
|| kRuShNa yajurvEdI3ya taittirIya saMhitAyAM caturtha2 kANDE3 pa~jcamaH praSnaH samAptaH ||
-------------------------------------------------------------------------------------------------------------

kRuShNa yajurvEdI3ya taittirIya saMhitAyAM caturtha2M kANDa3M 

OM namaH paramAtmanE, SrI mahAga3NapatayE namaH, SrI gu3ruB4yO namaH
haqriqH OM


caturtha2kANDE3 ShaShTha2H praSnaH - pariShEcanasaMskArABi4dhA4naM


4.6.1.1
aSmaqnnUrjaqM parva#tE SiSriyAqNAM ~MvAtE# paqrjanyEq varu#Nasyaq SuShmE$ | 
aqd3B4ya OSha#dhI4B4yOq vanaqspatiqB4yO&dhiq4 saMB4Ru#tAqM tAM naq iShaqmUrja#M 
dha4tta marutaH sa(gm) rarAqNAH | aSma(gg)#stEq kShudaq3muM tEq Sug3Ru#cCa2tuq yaM d3viqShmaH | saqmuqd3rasya# tvAq&*vAkaqyA&g3nEq pari# vyayAmasi | pAqvaqkO aqsmaB4ya(gm)# SiqvO Ba#4va | hiqmasya# tvA jaqrAyuqNA&g3nEq pari# vyayAmasi | pAqvaqkO aqsmaB4ya(gm)# SiqvO Ba#4va |  upaq - [  ] 1

4.6.1.2
-jmannupa# vEtaqsE&va#ttaraM naqdI3ShvA | ag3nE# piqttamaqpAma#si | 
maNDU#3kiq tABiq4rA ga#3hiq sEmaM nO# yaqj~jaM | pAqvaqkava#rNa(gm) SiqvaM kRu#dhi4 |  
pAqvaqka A ciqtaya#ntyA kRuqpA | kShAma#n ruruqca uqShasOq na BAq4nunA$ | 
tUrvaqn na yAmaqnnEta#Sasyaq nU raNaq A yO G4RuqNE | na ta#tRuShAqNO aqjara#H |   
ag3nE# pAvaka rOqciShA# maqnd3rayA# dE3va jiqhvayA$ | A dEq3vAn - [ ]  2 

4.6.1.3
va#kShiq yakShi# ca | sa na#H pAvaka dI3diq3vO&g3nE# dEq3vA(gm) iqhA&& va#ha | 
upa# yaqj~ja(gm) haqviSca# naH | aqpAmiqda3M nyaya#na(gm) samuqd3rasya# niqvESa#naM | 
aqnyaM tE# aqsmat ta#pantu hEqtaya#H pAvaqkO aqsmaB4ya(gm)# SiqvO Ba#4va |  
nama#stEq hara#sE SOqciShEq nama#stE astvaqrciShE$ | 
aqnyaM tE# aqsmat ta#pantu hEqtaya#H pAvaqkO aqsmaB4ya(gm)# SiqvO Ba#4va | 
nRuqShadEq3 vaDa#3 - [ ]  3

4.6.1.4
-P2suqShadEq3 vaD3 va#naqsadEq3 vaD3 ba#3r.hiqShadEq3 vaTth2 su#vaqrvidEq3 vaT | 
yE dEq3vA dEq3vAnA$M ~Myaqj~jiyA# yaqj~jiyA#nA(gm) saM~Mvath2saqrINaqmupa# BAq4ga3mAsa#tE | 
aqhuqtAdO#3 haqviShO# yaqj~jE aqsminth2 svaqyaM ju#hudh4vaqM madhu#4nO G4Ruqtasya# | 
yE dEq3vA dEq3vEShvadhi#4 dE3vaqtvamAyaqnq yE b3rahma#NaH pura EqtArO# aqsya | 
yEB4yOq nartE pava#tEq dhA4maq kiM caqna na tE diq3vO na pRu#thiq2vyA adhiq4 snuShu# | prAqNaqdA3 - [ ] 4

4.6.1.5
a#pAnaqdA3 vyA#naqdA3Sca#kShuqrdA3 va#rcOqdA3 va#rivOqdA3H | 
aqnyaM tE# aqsmat ta#pantu hEqtaya#H pAvaqkO aqsmaB4ya(gm)# SiqvO Ba#4va |   
aqg3nistiqg3mEna# SOqciShAq ya(gm)saqd3viSvaqM nya#triNa$M | 
aqg3nirnO# va(gm)satE raqyiM | sainA&nI#kEna  suviqda3trO# aqsmE yaShTA# dEq3vA(gm) Aya#jiShTha2H svaqsti | 
ada#3b3dhO4 gOq3pA uqta na#H paraqspA ag3nE$ d3yuqmaduq3ta rEqvad3-di#3dI3hi | 5
(upa# - dEq3vAn - vaT - prA#NaqdA3 - Svatu#SvatvAri(gm)Sacca)  (A1)

4.6.2.1
ya iqmA viSvAq Bu4va#nAniq juhvaqd3RuShiqrq.hOtA# niShaqsAdA#3 piqtA na#H | 
sa AqSiShAq d3ravi#NamiqcCa2mA#naH paramaqcCa2dOq3 varaq A vi#vESa |  
viqSvaka#rmAq mana#sAq yad3vihA#yA dhAq4tA vi#dhAq4tA pa#raqmOta saqnd3Ruk | 
tEShA#miqShTAniq samiqShA ma#da3ntiq yatra# saptaqrq.ShIn paqra Eka#mAqhuH |   
yO na#H piqtA ja#niqtA yO vi#dhAq4tA yO na#H saqtO aqB4yA sajjaqjAna#  |  6

4.6.2.2
yO dEq3vAnA$M nAmaqdhA4 Eka# Eqva ta(gm) sa#MpraqSnaM Bu4va#nA yantyaqnyA | 
ta A&ya#jantaq d3ravi#Naq(gm)q sama#smAq RuSha#yaqH pUrvE# jariqtArOq na BUq4nA | 
aqsUrtAq sUrtAq raja#sO viqmAnEq yE BUq4tAni# saqmakRu#NvanniqmAni# | 
na taM ~Mvi#dA3thaq2 ya iqda3M jaqjAnAqnyad3 yuqShmAkaqmanta#raM Ba4vAti | 
nIqhAqrENaq prAvRu#tAq jalpyA# cAsuqtRupa# ukthaq2 SAsa#Scaranti | 
paqrO diq3vA paqra EqnA - [ ]  7

4.6.2.3
pRu#thiq2vyA paqrO dEq3vEBiq4rasu#raiqrgu3hAq yat | 
ka(gg) sviqd3ga3rBa#4M prathaq2maM da#3dh4raq ApOq yatra# dEq3vAH saqmaga#3cCa2ntaq viSvE$ | 
tamid3ga3rBa#4M prathaq2maM da#3dh4raq ApOq yatra# dEq3vAH saqmaga#3cCa2ntaq viSvE$ | 
aqjasyaq nABAq4vadh4yEkaq-marpi#taqM ~Myasmi#nniqda3M ~MviSvaqM Bu4va#naqmadhi#4 SriqtaM |  
viqSvaka#rmAq hyaja#niShTa dEq3va Adi3d3-ga#3ndhaq4rvO a#Ba4vad3 d3viqtIya#H | 
tRuqtIya#H piqtA ja#niqtauSha#dhI4nA - [  ] 8

4.6.2.4
-maqpAM ga3rBaq4M ~Mvya#da3dhA4t puruqtrA | cakShu#ShaH 
piqtA mana#sAq hi dhI4rO# G4RuqtamE#nE ajanaqnnanna#mAnE | 
yaqdE3da3ntAq ada#3d3Ru(gm)hantaq pUrvaq Adi3d3 d3yAvA#pRuthiq2vI a#prathE2tAM | 
viqSvata#-ScakShuruqta viqSvatO#muKO2 viqSvatO#hasta uqta viqSvata#spAt | 
saM bAq3huB4yAqM nama#tiq saM pata#traiq rd3yAvA#pRuthiq2vI jaqnaya#n dEq3va Eka#H | 
ki(gg) svi#dA3sI-da3dhiq4ShThA2na#-mAqraMBa#4NaM kataqmath2 sviqt kimA#sIt | 
yadIq3 BU4mi#M jaqnaya#n -  [   ] 9

4.6.2.5
viqSvaka#rmAq vi d3yAmaurNO$n mahiqnA viqSvaca#kShAH | 
ki(gg) sviqd3vanaqM ka uq sa vRuqkSha A#sIqd3yatOq d3yAvA#pRuthiq2vI ni#ShTataqkShuH | 
manI#ShiNOq mana#sA pRuqcCa2tEduq3 tad3-yadaq3dh4yati#ShThaq2d3 Bu4va#nAni dhAq4rayann# | 
yA tEq dhA4mA#ni paraqmANiq yA&vaqmA yA ma#dh4yaqmA vi#SvakarmannuqtEmA | 
SikShAq saKi#2B4yO haqviShi# svadhA4vaH svaqyaM ~Mya#jasva taqnuva#M juShAqNaH | 
vAqcaspati#M ~MviqSvaka#rmANamUqtayE# - [  ]  10

4.6.2.6
manOqyujaqM ~MvAjE# aqd3yA hu#vEma | 
sa nOq nEdi#3ShThAq2 hava#nAni jOShatE viqSvaSa#MBUq4rava#sE sAqdhu4ka#rmA |  
viSva#karman haqviShA# vAvRudhAq4naH svaqyaM ~Mya#jasva taqnuva#M juShAqNaH | 
muhya#ntvaqnyE aqBi4ta#H saqpatnA# iqhAsmAka#M maqGa4vA# sUqrira#stu | 
viSva#karman haqviShAq vardha#4nEna trAqtAraqmind3ra#-makRuNOravaqdh4yaM | 
tasmaiq viSaqH sama#namanta pUqrvIraqyamuqg3rO vi#haqvyO# yathA2&sa#t | 
saqmuqd3rAya# vaqyunA#yaq sindhU#4nAqM pata#yEq nama#H ( ) | 
naqdI3nAq(gm)q sarvA#sAM piqtrE ju#huqtA viqSvaka#rmaNEq viSvA&hAma#rtya(gm) haqviH | 11
(jaqjAnaiq - nau - Sha#dhI4nAqM - BU4mi#M jaqnaya# - nnUqtayEq - namOq - nava# ca)  (A2)

4.6.3.1
udE#3namuttaqrAM naqyAg3nE# G4RutEnA&&huta | 
rAqyaspOShE#Naq sa(gm) sRu#ja praqjayA# caq dha4nE#na ca | 
ind3rEqmaM pra#taqrAM kRu#dhi4 sajAqtAnA#-masad3vaqSI | 
samE#naqM ~Mvarca#sA sRuja dEq3vEB4yO# BA4gaq3dhA4 a#sat |  
yasya# kuqrmO haqvirg3RuqhE tama#g3nE vardha4yAq tvaM | 
tasmai dEq3vA adhi#4 b3ravannaqyaM caq b3rahma#Naqspati#H | 
udu#3 tvAq viSvE# dEq3vA - [ ] 12

4.6.3.2
ag3nEq Ba4ra#ntuq citti#Bi4H | sa nO# Ba4va Siqvata#maH suqpratI#kO viqBA4va#suH |  
pa~jcaq di3SOq dai3vI$ryaqj~jama#vantu dEq3vIrapAma#tiM du3rmaqtiM bA3dha#4mAnAH | 
rAqyaspOShE# yaqj~japa#ti-mAqBa4ja#ntIH | 
rAqyaspOShEq adhi#4 yaqj~jO a#sthAq2t sami#d3dhE4 aqg3nAvadhi#4 mAmahAqnaH | 
uqktha2pa#traq ID3^yO# g3RuBIq4tastaqptaM Gaq4rmaM pa#riqg3RuhyA#yajanta |  
UqrjA yad3-yaqj~jamaSa#manta dEq3vA dai3vyA#ya dhaq4rtrE jOShTrE$ | 
dEq3vaqSrIH SrIma#NAH Saqtapa#yAH - [ ] 13

4.6.3.3
pariqg3Ruhya# dEq3vA yaqj~jamA#yann |  
sUrya#raSmiqrq.hari#kESaH puqrastA$th2 saviqtA jyOtiqruda#3yAq(gm)q aja#sraM | 
tasya# pUqShA pra#saqvaM ~MyA#ti dEq3vaH saqMpaSyaqn viSvAq Bu4va#nAni gOq3pAH |  
dEq3vA dEq3vEB4yO# adh4vaqryantO# asthu2rvIqta(gm) Sa#miqtrE Sa#miqtA yaqjadh4yai$ | 
tuqrIyO# yaqj~jO yatra# haqvyamEtiq tata#H pAvaqkA AqSiShO# nO juShantAM |   
viqmAna# EqSha diq3vO madh4ya# Asta ApapriqvAn rOda#3sI aqntari#kShaM | 
sa viqSvAcI#raqBi4 - [ ] 14

4.6.3.4
ca#ShTE G4RuqtAcI#rantaqrA pUrvaqmapa#raM ca kEqtuM | 
uqkShA sa#muqd3rO a#ruqNaH su#paqrNaH pUrva#syaq yOni#M piqturA vi#vESa | 
madh4yE# diq3vO nihi#taqH pRuSniqraSmAq vi ca#kramEq raja#saH pAqtyantau$ |   
ind3raqM ~MviSvA# avIvRudha4nth2 samuqd3ravya#casaqM gi3ra#H |
raqthI2ta#ma(gm) rathIq2nAM ~MvAjA#nAq(gm)q satpa#tiqM pati$M |   
suqmnaqhUryaqj~jO dEq3vA(gm) A ca# vakShaqd3yakSha#daq3g3nirdEq3vO dEq3vA(gm) A ca# vakShat | 
vAja#sya ( ) mA prasaqvEnO$d3-g3rAqBE4NO-da#3g3raBI4t | 
athA#2 saqpatnAq(gm)q ind3rO# mE nig3rAqBE4NAdha#4rA(gm) akaH |  
uqd3g3rAqBa4M ca# nig3rAqBa4M caq b3rahma# dEq3vA a#vIvRudha4nn | 
athA#2 saqpatnA#nind3rAqg3nI mE# viShUqcInAqn vya#syatAM |  15
(dEq3vAH - Saqtapa#yA - aqBi4 - vAja#syaq - ShaD3vi(gm)#SatiSca ) (A3)

4.6.4.1
AqSuH SiSA#nO vRuShaqBO4 na yuqdh4mO Ga#4nAGaq4naH kShOBa#4Na-Scar.ShaNIqnAM | 
saqMkranda#3nO&nimiqSha E#ka vIqraH Saqta(gm) sEnA# ajayath2 sAqkamind3ra#H | 
saqMkranda#3nEnA nimiqShENa# jiqShNunA# yutkAqrENa# du3ScyavaqnEna# dh4RuqShNunA$ | 
tadi3nd3rE#Na jayataq tath2 sa#hadh4vaqM ~MyudhO#4 naraq iShu#hastEnaq vRuShNA$ | 
sa iShu#hastaiqH sa ni#ShaqMgi3Bi#4rvaqSI sa(gg)sra#ShTAq sa yudhaq4 ind3rO# gaq3NEna# | 
saq(gm)qsRuqShTaqjith2 sO#maqpA bA#3hu Saqrdh4yU$rd^^dh4vadha#4nvAq prati#hitABiq4rastA$ | 
b3Ruha#spatEq pari# dI3yAq- [ ] 16

4.6.4.2
rathE#2na rakShOqhA &mitrA(gm)# apaq bA3dha#4mAnaH | 
praqBaq4Mjanth2 sEnA$H pramRuqNO yuqdhA4 jaya#nnaqsmAka#-mEdh4yaviqtA rathA#2nAM | 
gOq3traqBi4da#3M gOq3vidaq3M vajra#bA3huqM jaya#ntaqmajma# pramRuqNantaq-mOja#sA | 
iqma(gm) sa#jAtAq anu#vIra-yadh4vaqmind3ra(gm)# saKAq2yO&nuq sa(gm) ra#Ba4dh4vaM | 
baq3laqviqj~jAqyaH stha2vi#raqH pravI#raqH saha#svAn vAqjI saha#mAna uqg3raH | 
aqBi4vI#rO aqBi4sa#tvA sahOqjA jaitra#mind3raq rathaq2mAti#ShTha2 gOq3vit | 
aqBi4 gOq3trANiq saha#sAq gA3ha#mAnO&dAq3yO- [ ]  17

4.6.4.3
vIqraH Saqtama#nyuqrind3ra#H | 
duq3ScyaqvaqnaH pRu#tanAqShADa#3 yuqdh4yO$-smAkaq(gm)q sEnA# avatuq pra yuqth2su | 
ind3ra# AsAMnEqtA b3Ruhaqspatiq rda3kShi#NA yaqj~jaH puqra E#tuq sOma#H | 
dEq3vaqsEqnAnA#-maBi4Ba4~jjatIqnAM jaya#ntInAM maqrutO# yaqntvag3rE$ | 
ind3ra#syaq vRuShNOq varu#Nasyaq rAj~ja# Adiq3tyAnA$M maqrutAq(gm)q Sard3dha#4 uqg3raM | 
maqhAma#nasAM Bu4vanacyaqvAnAqM GO4ShO# dEq3vAnAqM jaya#tAq muda#3sthA2t | 
aqsmAkaq-mind3raqH samRu#tEShu dh4vaqjEShvaqsmAkaqM ~MyA iSha#vaqstA ja#yantu |   18

4.6.4.4
aqsmAka#M ~MvIqrA utta#rE Ba4vantvaqsmAnu# dE3vA avatAq havE#Shu | 
ud3dha#4r.Shaya maGa4vaqnnA-yu#dhAq4n-nyuth2satva#nAM mAmaqkAnAqM mahA(gm)#si | 
ud3-vRu#trahan vAqjinAqM vAji#nAqnyud3-rathA#2nAqM jaya#tAmEtuq GO4Sha#H | 
upaq prEtaq jaya#tA naraH sthiq2rA va#H santu bAq3hava#H | 
ind3rO# vaqH Sarma# yacCa2 tvanA-dh4RuqShyA yathA2sa#tha2 | 
ava#sRuShTAq parA# pataq Sara#vyEq b3rahma# sa(gm)SitA | ga3cCAq2mitrAqn pra- [ ] 19

4.6.4.5
vi#Saq maiShAqM ka~jcaqnOcCi#2ShaH | 
marmA#Ni tEq varma#Bi4SCA2da3yAmiq sOma#stvAq rAjAq &mRutE#nAqBi4-va#stAM | 
uqrOrvarI#yOq vari#vastE astuq jaya#ntaqM tvAmanu# mada3ntu dEq3vAH | 
yatra# bAq3NAH saqMpata#nti kumAqrA vi#SiqKA2 i#va | 
ind3rO# naqstatra# vRutraqhA vi#SvAqhA Sarma# yacCa2tu | 20 
(dIq3yAq - &dAq3yO - ja#yantvaq - mitrAqn pra - ca#tvAriq(gm)qSacca#)  (A4)

4.6.5.1
prAcIqmanu# prAqdi3SaqM prEhi# viqd3vAnaqg3nEra#g3nE puqrO a#g3nirBa4vEqha | 
viSvAq ASAq dI3d3yA#nOq vi BAq4hyUrja#M nO dhE4hi d3viqpadEq3 catu#ShpadE3 |  
krama#dh4vamaqg3ninAq nAkaqmuK2yaq(gm)q hastE#Shuq bi3B4ra#taH | 
diq3vaH pRuqShTha2(gm) suva#rgaq3tvA miqSrA dEq3vEBi#4rAd3dh4vaM |  
pRuqthiq2vyA aqhamudaq3ntari#kShaq-mA&ru#ha-maqntari#kShAqd3 di3vaqmA&ru#haM |
diq3vO nAka#sya pRuqShThA2th2 suvaqrjyOti#ragA3- [   ]   21

4.6.5.2
maqhaM | suvaqryantOq nApE$kShantaq A d3yA(gm) rO#hantiq rOda#3sI | 
yaqj~jaM ~MyE viqSvatO#dhA4raq(gm)q suvi#d3vA(gm)sO vitEniqrE |  
ag3nEq prEhi# prathaq2mO dE#3vayaqtAM cakShu#rdEq3vAnA#muqta martyA#nAM | 
iya#kShamANAq B4Rugu#3Bi4H saqjOShAqH suva#ryantuq yaja#mAnAH svaqsti |   
naktOqShAsAq sama#nasAq virU#pE dhAq4payE#tEq SiSuqmEka(gm)# samIqcI | 
d3yAvAq kShAmA# ruqkmO aqntarvi BA#4ti dEq3vA aqg3niM dhA#4rayan d3raviNOqdA3H | 
ag3nE# sahasrAkSha - [ ] 22

4.6.5.3
SatamUrdha4~jCaq2taM tE$ prAqNAH saqhasra#mapAqnAH | 
tva(gm) sA#haqsrasya# rAqya I#SiShEq tasmai# tE vidhE4maq vAjA#yaq svAhA$ |   
suqpaqrNO#&si gaq3rutmA$n pRuthiq2vyA(gm) sI#da3 pRuqShThE2 pRu#thiq2vyAH 
sI#da3 BAq4sA&*ntari#kShaqmA pRu#Naq jyOti#ShAq di3vaqmutta#BA4naq tEja#sAq di3Saq ud3 d3Ru(gm)#ha | 
AqjuhvA#naH suqpratI#kaH puqrastAqda3g3nEq svAM ~MyOniqmA sI#da3 sAqdh4yA | 
aqsminth2-saqdha4sthEq2 adh4yutta#rasmiqn viSvE# dE3vAq - [  ]   23

4.6.5.4
yaja#mAnaSca sIda3ta | prEd3dhO#4 ag3nE dI3di3hi puqrO nO&ja#srayA sUqrmyA# yaviShTha2 | 
tvA(gm) SaSva#ntaq upa# yantiq vAjA$H | 
viqdhE4ma# tE paraqmE janma#nnag3nE viqdhE4maq stOmaiqrava#rE saqdha4sthE$2 | 
yasmAqd3-yOnE#ruqdA3ri#thAq2 yajEq taM pratvE haqvI(gm)Shi# juhurEq sami#d3dhE4 |  
tA(gm) sa#viqturvarE$Nyasya ciqtrAmA&haM ~MvRu#NE sumaqtiM ~MviqSvaja#nyAM | 
yAma#syaq kaNvOq adu#3haqt prapI#nA(gm) saqhasra#dhA4rAqM - [ ] 24

4.6.5.5
paya#sA maqhIM gA3M | 
saqpta tE# ag3nE saqmidha#4H saqpta jiqhvAH saqptar.Sha#yaH saqpta dhA4ma# priqyANi# |  
saqpta hOtrA$H saptaqdhA4 tvA# yajanti saqpta yOnIqrA pRu#NasvA G4RuqtEna# | 
Iqd3Ru~g cA$nyAqd3Ru~g cai#tAqd3Ru~gca# pratiqd3Ru~g ca# miqtaScaq saMmi#taScaq saBa#4rAH | 
SuqkrajyO#tiSca ciqtrajyO#tiSca saqtyajyO#tiScaq jyOti#ShmA(gg)Sca saqtyaSca#rtaqpAScAtya(gm)#hAH |  25

4.6.5.6
Ruqtaqjicca# satyaqjicca# sEnaqjicca# suqShENaqScAntya#mitraSca dUq3rE a#mitraSca gaq3NaH | 
RuqtaSca# saqtyaSca# dh4ruqvaSca# dhaq4ruNa#Sca dhaq4rtA ca# vidhaq4rtA ca# vidhAq4rayaH | 
Iqd3RukShA#sa EtAqd3RukShA#sa Uq ShuNa#H saqd3RukShA#saqH prati#sad3RukShAsaq Eta#na | 
miqtAsa#Scaq saMmi#tAsaSca na UqtayEq saBa#4rasO marutO yaqj~jE aqsminnind3raqM dai3vIqrviSO# 
maqrutO&nu#vartmAnOq ( ) yathE2nd3raqM dai3vIqrviSO# maqrutO&nu#vartmAna 
EqvamiqmaM ~Myaja#mAnaqM dai3vI$Scaq viSOq mAnu#ShIqScAnu#vartmAnO Ba4vantu |  26
(aqgAq3(gm)q - saqhaqsrAqkShaq - dEq3vAqH - saqhasra#dhA4rAq - matya(gm)#hAq - anu#vatmAnaqH - ShODa#3Sa ca)  (A5)

4.6.6.1
jIqmUta#syEva Ba4vatiq pratI#kaqM ~Myad3vaqrmI yAti# saqmadA#3muqpasthE$2 | 
anA#vid3dha4yA taqnuvA# jayaq tva(gm) sa tvAq varma#NO mahiqmA pi#partu |   
dha4nva#nAq gA3 dha4nva#nAq&&jiM ja#yEmaq dha4nva#nA tIqvrAH saqmadO#3 jayEma | 
dha4nuqH SatrO#rapakAqmaM kRu#NOtiq dha4nva#nAq sarvA$H praqdi3SO# jayEma |  | 
vaqkShyantIqvEdA3 ga#3nIga3ntiq karNa#M priqya(gm) saKA#2yaM pariShasvajAqnA | 
yOShE#va Si~gktEq vitaqtA&dhiq4 dha4nvaqn  - [ ]  27

4.6.6.2
-jyA iqya(gm) sama#nE pAqraya#ntI | 
tE Aqcara#ntIq sama#nEvaq yOShA# mAqtEva# puqtraM bi#3B4RutAmuqpasthE$2 | 
apaq SatrUn# vidh4yatA(gm) saM~MvidAq3nE ArtnI# iqmE vi#ShPuq2rantI# aqmitrAn# |  
baq3hvIqnAM piqtA baq3hura#sya puqtraSciqScA kRu#NOtiq sama#nA&vaqga3tya# | 
iqShuqdhi4H sa~gkAqH pRuta#nAScaq sarvA$H pRuqShThE2 nina#d3dhO4 jayatiq prasU#taH |  
rathEq2 tiShTha#2n nayati vAqjina#H puqrO yatra#yatra kAqmaya#tE suShAraqthi2H | 
aqBI4SU#nAM mahiqmAna#M  - [  ] 28

4.6.6.3
panAyataq mana#H paqScAda3nu# yacCa2nti raqSmayaH# | 
tIqvrAn GO4ShA$n kRuNvatEq vRuSha#pANaqyO&SvAq rathE#2Bi4H saqha vAqjaya#ntaH | 
aqvaqkrAma#ntaqH prapa#dai3raqmitrA$n kShiqNantiq SatrUq(gm)qrana#pavyayantaH |  
raqthaq2vAha#na(gm) haqvira#syaq nAmaq yatrA&&*yu#dhaq4M nihi#tamasyaq varma# | 
tatrAq rathaq2mupa# Saqg3ma(gm) sa#dE3ma viqSvAhA# vaqya(gm) su#manaqsyamA#nAH |  
svAqduq3Shaq(gm)q sada#3H piqtarO# vayOqdhA4H kRu#cC2rEqSritaqH SaktI#vantO ga3BIq4rAH | 
ciqtrasE#nAq iShu#ba3lAq amRu#dh4rAH saqtOvI#rA uqravO$ vrAtasAqhAH | 
b3rAhma#NAsaqH - [ ] 29

4.6.6.4
pita#raqH sOmyA#saH SiqvE nOq d3yAvA#pRuthiq2vI a#nEqhasA$ |
pUqShA na#H pAtu du3riqtAd3Ru#tAvRudhOq4 rakShAq mAki#rnO aqGa4Sa(gm)#sa ISata |  
suqpaqrNaM ~Mva#stE mRuqgO3 a#syAq da3ntOq gO3Biq4H sanna#d3dhA4 patatiq prasU#tA | 
yatrAq naraqH saM caq vi caq d3rava#ntiq tatrAqsmaB4yaqmiSha#vaqH Sarma# ya(gm) sann | 
RujI#tEq pari# vRu~gg3dhiq4 nO&SmA# Ba4vatu nastaqnUH | 
sOmOq adhi#4 b3ravItuq nO&di#3tiqH - [ ] 30

4.6.6.5
Sarma# yacCa2tu | A ja#~g3^Ga4ntiq sAnvE#ShAM jaqGa4nAq(gm)q upa# jiG4natE | 
aSvA#janiq pracE#taqsO&SvA$nth2 saqmath2su# cOda3ya | 
ahi#riva BOq4gai3H paryE#ti bAq3huM jyAyA# hEqtiM pa#riqbA3dha#4mAnaH | 
haqstaqG4nO viSvA# vaqyunA#ni viqd3vAn pumAqn pumA(gm)#saqM pari# pAtu viqSvata#H | 
vana#spatE vIqD3va#~ggOq3 hi BUq4yA aqsmath2 sa#KA2 praqtarra#NaH suqvIra#H | 
gO3Biq4H sanna#d3dhO4 asi vIqDa3ya#svA&&sthAq2tA tE# jayatuq jEtvA#ni | 
diq3vaH pRu#thiq2vyAH paryO-  [  ] 31

4.6.6.6
-jaq ud3-B4Ru#taqM ~Mvanaqspati#B4yaqH paryAB4Ru#taq(gm)q saha#H | 
aqpAmOqjmAnaqM pariq gO3Biq4rAvRu#taqmind3ra#syaq vajra(gm)# haqviShAq ratha#2M ~Myaja | 
ind3ra#syaq vajrO# maqrutAqmanI#kaM miqtrasyaq ga3rBOq4 varu#Nasyaq nABi#4H | 
sEmAM nO# haqvyadA#3tiM juShAqNO dE3va# rathaq2 prati# haqvyA g3Ru#BA4ya | 
upa# SvAsaya pRuthiq2vImuqta d3yAM pu#ruqtrA tE# manutAqM ~MviShThi#2taqM jaga#3t | 
sa du#3ndu3BE4 saqjUrind3rE#Na dEq3vairdUq3rA- [ ] 32

4.6.6.7
d3da3vI#yOq apa#sEdhaq4 SatrUn# | 
A kra#nda3yaq ba3laqmOjO# naq A dhAq4 niShTa#nihi du3riqtA bA3dha#4mAnaH | 
apa# prOtha2 du3ndu3BE4 duq3cCu2nA(gm)# iqta ind3ra#sya muqShTira#si vIqDa3ya#sva | 
A&mUra#ja praqtyAva#rtayEqmAH kE#tuqmad3 du#3nduq3Bi4 rvA#vadI3ti | 
samaSva#parNAqScara#nti nOq narOq&smAka#mind3ra raqthi2nO# jayantu |  33
(dha4nva#n - mahiqmAnaqM - b3rAhma#NAqsO - &di#3tiH - pRuthiq2vyAH pari# -
dUq3rA - dE3ka#catvAri(gm)Sacca)  (A6)

4.6.7.1
yada3kra#nda3H prathaq2maM jAya#mAna uqd3yanth2 sa#muqd3rAduq3ta vAq purI#ShAt | 
SyEqnasya# paqkShA ha#riqNasya# bAq3hU u#paqstutyaqM mahi# jAqtaM tE# arvann | 
yaqmEna# daq3ttaM triqta E#namAyunaqgi3nd3ra# ENaM prathaq2mO adh4ya#tiShTha2t | 
gaq3ndhaq4rvO a#sya raSaqnAma#-g3RuB4NAqth2 sUrAqda3Sva#M ~MvasavOq nira#taShTa | 
asi# yaqmO asyA#diq3tyO a#rvaqnnasi# triqtO gu3hyE#na vraqtEna# | 
asiq sOmE#na saqmayAq vipRu#kta - [  ] 34

4.6.7.2
AqhustEq trINi# diq3vi ba3ndha#4nAni | 
trINi# ta Ahurdiq3vi ba3ndha#4nAniq trINyaqP2su trINyaqntaH sa#muqd3rE | 
uqtEva# mEq varu#NaH Ca2nth2 syarvaqnq yatrA# ta AqhuH pa#raqmaM jaqnitra$M | 
iqmA tE# vAjinnavaqmArja#nAnIqmA SaqPA2nA(gm)# saniqturniqdhA4nA$ | 
atrA# tE Baq4d3rA ra#SaqnA a#paSyamRuqtasyaq yA a#Biq4rakSha#nti gOq3pAH | 
AqtmAna#M tEq mana#sAq&&rAda#3jAnAmaqvO diq3vA - [  ] 35

4.6.7.3
paqtaya#ntaM pataq~gga3M | SirO# apaSyaM paqthi2Bi#4H suqgE3Bi#4rarEqNuBiq4rjEha#mAnaM pataqtri | 
atrA# tE rUqpamu#ttaqmama#paSyaqM jigI#3ShamANamiqSha A paqdE3 gO3H | 
yaqdA3 tEq martOq anuq BO4gaq3mAnaqDA3di3d3 g3rasi#ShThaq2 OSha#dhI4rajIga3H | 
anu# tvAq rathOq2 anuq maryO# arvaqnnanuq gA3vO&nuq Ba4ga#3H kaqnInA$M | 
anuq vrAtA#saqstava# saqK2yamI#yuqranu# dEq3vA ma#mirE vIqrya#M - [ ] 36

4.6.7.4
tE | hira#NyaSRuq~ggO3&yO# asyaq pAdAq3 manO#javAq ava#raq ind3ra# AsIt |  
dEq3vA ida#3sya haviqrad3ya#mAyaqn yO arva#ntaM prathaq2mO aqdh4yati#ShTha2t | 
IqrmAntA#saqH sili#kamadh4yamAsaqH sa(gm) SUra#NAsO diq3vyAsOq atyA$H | 
haq(gm)qsA i#va SrENiqSO ya#tantEq yadA3kShi#Shurdiq3vya-majmaqmaSvA$H |  
tavaq SarI#raM patayiqShNva#rvaqn tava# ciqttaM ~MvAta# ivaq dh4rajI#mAn | 
tavaq SRu~ggA#3Niq viShThi#2tA puruqtrA&ra#NyEShuq jarBu#4rANA caranti | upaq -  [ ]  37

4.6.7.5
prAgAq3cCa2sa#naM ~MvAqjyarvA# dE3vaqd3rIcAq mana#sAq dI3dh4yA#naH | 
aqjaH puqrO nI#yatEq nABi#4raqsyAnu# paqScAt kaqvayO# yanti rEqBA4H | 
upaq prAgA$3t paraqmaM ~Myath2 saqdha4sthaq2marvAq(gm)q acCA#2 piqtara#M mAqtara#M ca | 
aqd3yA dEq3vAn juShTa#tamOq hi gaq3myA athA2&&SA$stE dAq3SuShEq vAryA#Ni | 38
(viShRu#ktO - diq3vA - vIqrya# - mupai - kAqnnaca#tvAriq(gm)qSacca#)  (A7)

4.6.8.1
mA nO# miqtrO varu#NO aryaqmA&&yurind3ra# RuBuq4kShA maqrutaqH pari# K2yann | 
yad3-vAqjinO# dEq3vajA#tasyaq saptE$H pravaqkShyAmO# viqda3thE#2 vIqryA#Ni | 
yanniqrNijAq rEkNa#sAq prAvRu#tasya rAqtiM g3Ru#BIq4tAM mu#Kaq2tO naya#nti | 
suprA#~gaqjO mEmya#d3 viqSvarU#pa ind3rApUqShNOH priqyamapyE#tiq pAtha#2H |   
EqSha cCA2ga#3H puqrO aSvE#na vAqjinA# pUqShNO BAq4gO3 nI#yatE viqSvadE$3vyaH | 
aqBiq4priyaqM ~Myat pu#rOqDA3Saqmarva#tAq tvaShTE  - [ ] 39

4.6.8.2
-dE#3na(gm) sauSravaqsAya# jinvati | 
yad3dhaq4viShya#mRutuqSO dE#3vaqyAnaqM trirmAnu#ShAqH paryaSvaqM naya#nti | 
atrA# pUqShNaH pra#thaq2mO BAq4ga3 E#ti yaqj~jaM dEq3vEB4ya#H prativEqda3ya#nnaqjaH | 
hOtA$&dh4vaqryurAva#yA ag3nimiqndhO4 g3rA#vag3rAqBa4 uqta Sa(gg)stAq suvi#praH | 
tEna# yaqj~jEnaq sva#raMkRutEnaq svi#ShTEna vaqkShaNAq A pRu#Nadh4vaM | 
yUqpaqvraqskA uqta yE yU#pavAqhAScaqShAlaqM ~MyE a#SvayUqpAyaq takSha#ti | 
yE cArva#tEq paca#na(gm) saqMBa4ra#ntyuqtO - [ ] 40

4.6.8.3
tEShA#-maqBi4gU$3rtirna invatu |  
upaq prAgA$3th2 suqmanmE#&dhA4yiq manma# dEq3vAnAqmASAq upa# vIqta pRu#ShTha2H | 
anvE#naqM ~MviprAq RuSha#yO mada3nti dEq3vAnA$M puqShTE ca#kRumA suqba3ndhu$4M | 
yad3-vAqjinOq dA3ma# saqMdA3naqmarva#tOq yA SI#r.ShaqNyA# raSaqnA rajju#rasya |  
yad3vA# GA4syaq praB4Ru#tamAqsyE# tRuNaq(gm)q sarvAq tA tEq api# dEq3vEShva#stu |  
yada3Sva#sya kraqviShOq - [ ] 41

4.6.8.4
makShiqkA&&Saq yad3vAq svarauq svadhi#4tau riqptamasti# | 
yad3dha4sta#yOH SamiqturyannaqKE2Shuq sarvAq tA tEq api# dEq3vEShva#stu | 
yadU3va#dh4yamuqda3ra#syApaqvAtiq ya Aqmasya# kraqviShO# gaq3ndhO4 asti# | 
suqkRuqtA tacCa#2miqtAra#H kRuNvantUqta mEdha4(gm)# SRutaqpAka#M pacantu | 
yat tEq gA3trA#daq3g3ninA# paqcyamA#nAdaq3Bi4 SUlaqM niha#tasyAvaqdhA4va#ti | 
mA tad3-BU4myAqmA Sri#Shaq (  ) -nmA tRuNE#Shu dEq3vEB4yaqstaduq3Sad3B4yO# rAqtama#stu | 42
(i - duq3tO - kraqviSha#H - SriShath2 - saqpta ca#)  (A8)

4.6.9.1
yE vAqjina#M pariqpaSya#nti paqkvaM ~Mya I#mAqhuH su#raqBi4rnir.haqrEti# | 
yE cArva#tO mA(gm)saBiq4kShAmuqpAsa#ta uqtO tEShA#maqBi4gU$3rtirna invatu | 
yannIkSha#NaM mAq(gg)qspaca#nyA uqKA2yAq yA pAtrA#Ni yUqShNa AqsEca#nAni |  
UqShmaqNyA#&piqdhA4nA# carUqNAmaq~gkAH sUqnAH pari# BU4ShaqntyaSva$M | 
niqkrama#NaM niqShada#3naM ~Mviqvarta#naqM ~Myaccaq paD3bI#3Saqmarva#taH | 
yacca# paqpau yacca# GAq4siM -[ ] 43

4.6.9.2
jaqGA4saq sarvAq tA tEq api# dEq3vEShva#stu | 
mA tvAq&g3ni-rdh4va#nayid3-dhUq4maga#3ndhiq4rmOKA2 B4rAja#ntyaqBi4 vi#ktaq jaG4ri#H |  
iqShTaM ~MvIqtamaqBi4gU$3rtaqM ~MvaSha#TkRutaqM taM dEq3vAsaqH prati# g3RuB4NaqntyaSva$M | 
yada3SvA#yaq vAsa# upastRuqNantya#dhI4vAqsaM ~MyA hira#NyAnyasmai | 
saqndA3naqmarva#ntaqM paD3bI#3SaM priqyA dEq3vEShvA yA#mayanti | 
yat tE# sAqdE3 maha#sAq SUkRu#tasyaq pAr.ShNi#yA vAq kaSa#yA - [ ]  44 

4.6.9.3
vA tuqtOda#3 | sruqcEvaq tA haqviShO# adh4vaqrEShuq sarvAq tA tEq b3rahma#NA sUda3yAmi | 
catu#stri(gm)Sad3-vAqjinO# dEq3vaba#3ndhOq4-rva~gkrIq-raSva#syaq svadhi#4tiqH samE#ti | 
acCi#2d3rAq gA3trA# vaqyunA# kRuNOtaq paru#ShparuranuqGu4ShyAq vi Sa#sta | 
EkaqstvaShTuqraSva#syA viSaqstA d3vA yaqntArA# Ba4vataqstathaq2rtuH | 
yA tEq gA3trA#NAmRutuqthA2 kRuqNOmiq tAtAq piNDA#3nAqM pra ju#hOmyaqg3nau | 
mA tvA# tapat - [ ] 45

4.6.9.4
priqya AqtmA&piqyantaqM mA svadhi#4tistaqnuvaq A ti#ShThi2pat tE | 
mA tE# g3Ruqdh4nu-ra#viSaqstA&tiqhAya# Ciq2d3rA gA3trA$NyaqsinAq mithU#2 kaH | 
na vA u#vEqtanmri#yasEq na ri#Shyasi dEq3vA(gm) idE#3Shi paqthi2Bi#4H suqgE3Bi#4H | 
harI# tEq yu~jjAq pRuSha#tI aBU4tAqmupA$sthA2d3-vAqjI dhuq4ri rAsa#Ba4sya | 
suqga3vya#M nO vAqjI svaSvi#yaM puq(gm)qsaH puqtrA(gm) uqta vi#SvAqpuSha(gm)# raqyiM ( )  | 
aqnAqgAq3stvaM nOq adi#3tiH kRuNOtu kShaqtraM nOq aSvO# vanatA(gm) haqviShmAn# |  46
(GAq4siM - kaSa#yA - tapad3 - raqyiM - nava# ca ) (A9)

(aSmaqn - ya iqmO - dE#3na - mAqSuH - prAcI$M - jIqmUta#syaq - yada3kra#ndOq3 - mA nO# miqtrO - yE vAqjinaqM - nava#)


(aSma#n - manOqyujaqM - prAcIqmanuq - Sarma# yacCa2tuq - tEShA#maqBi4gU$3rtiqH - ShaTca#tvAri(gm)Sat)

(aSma#n  - haqviShmAn#)

|| hari#H OM ||
|| kRuShNa yajurvEdI3ya taittirIya saMhitAyAM caturtha2 kANDE3 ShaShTha2H praSnaH samAptaH ||
-------------------------------------------------------------------------------------------------------------

kRuShNa yajurvEdI3ya taittirIya saMhitAyAM caturtha2M kANDa3M 

OM namaH paramAtmanE SrI mahAga3NapatayE namaH SrI gu3ruB4yO namaH
haqriqH OM


caturtha2kANDE3 saptamaH praSnaH - vasORrdhA4rAdi3SiShTasaMskArABi4dhA4naM

4.7.1.1
ag3nA#viShNU saqjOSha#sEqmA va#rdha4ntu vAqM gi3ra#H | 
dh4yuqMnairvAjE#Biq4rA ga#3taM |  
vAja#Sca mE  prasaqvaSca# mEq praya#tiSca mEq prasi#tiSca mE 
dhIq4tiSca# mEq kratu#Sca mEq svara#Sca mEq SlOka#Sca mE 
SrAqvaSca# mEq Sruti#Sca mEq jyOti#Sca mEq suva#Sca mE 
prAqNaSca# mE &pAqna - [  ]  1

4.7.1.2
-Sca# mE  vyAqnaScaq mE &su#Sca mE ciqttaM ca# maq AdhI#4taM ca mEq vAkca# mEq 
mana#Sca mEq cakShu#Sca mEq SrOtra#M ca mEq da3kSha#Sca mEq ba3la#M ca maq 
Oja#Sca mEq saha#Sca maq Ayu#Sca mE jaqrA ca# ma AqtmA ca# mE taqnUSca# mEq ( )
Sarma# ca mEq varma# caq mE &~ggA#3ni ca mEq &sthA2ni# ca mEq parU(gm)#Shi ca mEq SarI#rANi ca mE | 2
(aqpAqna - staqnUSca# mEq - &ShTada#3Sa ca)  (A1)

4.7.2.1
jyaiShTh2^ya#M ca maq Adhi#4patyaM ca mE maqnyuSca# mEq BA4ma#Scaq mE
&ma#Scaq mE & mBa#4Sca mE jEqmA ca# mE mahiqmA ca# mE variqmA ca# mE 	
prathiq2mA ca# mE vaqrShmA ca# mE  d3rAGuq4yA ca# mE vRuqd3dha4M ca# mEq 	
vRud3dhi#4Sca mE saqtyaM ca# mE Sraqd3dhA4 ca# mEq jaga#3cca - [  ]  3

4.7.2.2
mEq dha4na#M ca mEq vaSa#Sca mEq tviShi#Sca mE krIqDA3 ca# mEq
mOda#3Sca mE jAqtaM ca# mE janiqShyamA#NaM ca mE sUqktaM ca# mE 
sukRuqtaM ca# mE viqttaM ca# mEq vEd3ya#M ca mE BUq4taMca# mE Ba4viqShyacca# mE
suqga3M ca# mE suqpatha#2M ca ma Ruqd3dha4M ca# maq Rud3dhi#4 ( ) Sca mE klRuqptaM ca# mEq	
klRupti#Sca mE maqtiSca# mE sumaqtiSca# mE |   4
( jagaq3cca - rd3dhiq4 - Scatu#rda3Sa ca) (A2)

4.7.3.1
SaM ca# mEq maya#Sca mE priqyaM ca# mE &nukAqmaSca# mEq kAma#Sca mE 	
saumanaqsaSca# mE Baq4d3raM ca# mEq SrEya#Sca mEq vasya#Sca mEq 	
yaSa#Sca mEq Ba4ga#3Sca mEq d3ravi#NaM ca mE yaqntA ca# mE dhaq4rtA ca# mEq
kShEma#Sca mEq dh4Ruti#Sca mEq viSva#M ca - [   ]   5

4.7.3.2
mEq maha#Sca mE saqM~Mvicca# mEq j~jAtra#M ca mEq sUSca# mE praqsUSca# mEq 
sIra#M ca mE laqyaSca# ma RuqtaM ca# mEq &mRuta#M ca  mE&yaqkShmaM caq mE 
&nA#mayacca mE jIqvAtu#Sca mE dI3rGA4yuqtvaM ca# mE &namiqtraM caq mE &Ba#4yaM ca mE 
suqga3M ca# mEq Saya#naM (  ) ca mE sUqShA ca# mE suqdi3na#M ca mE |   6 
( viSva#M caq - Saya#na - maqShTau ca# ) (A3)

4.7.4.1
Urkca# mE sUqnRutA# ca mEq paya#Sca mEq rasa#Sca mE G4RuqtaM ca# mEq madhu#4 ca mEq 
sag3dhi#4Sca mEq sapI#tiSca mE kRuqShiSca# mEq vRuShTi#Sca mEq jaitra#M ca maq 
aud3Bi#4dh4yaM ca mE raqyiSca# mEq rAya#Sca mE  puqShTaM ca# mEq puShTi#Sca mE viqBu4 ca#  - [  ] 7

4.7.4.2
mE praqBu4 ca# mE baq3hu ca# mEq BU4ya#Sca mE pUqrNaM ca# mE pUqrNata#raM caq mE	
&kShi#tiSca mEq kUya#vAScaq mE&nna#M caq mE &kShu#cca mE vrIqhaya#Sca mEq 	
yavA$Sca mEq mAShA$Sca mEq tilA$Sca mE muqd3^gA3Sca# mE Kaq2lvA$Sca mE 
gOq3dhU4mA$Sca mE maqsurA$- (  ) -Sca mE priqyaMga#3vaScaq mE &Na#vaSca mE
SyAqmAkA$Sca mE nIqvArA$Sca mE |    8 
(viqBu4 ca#  - maqsurAq - Scatu#rda3Sa ca#)  (A4)

4.7.5.1
aSmA# ca mEq mRutti#kA ca mE giq3raya#Sca mEq parva#tASca mEq sika#tASca mEq 	
vanaqspata#yaSca mEq hira#NyaM caq mE &ya#Sca mEq sIsa#M ca mEq trapu#Sca mE 	
SyAqmaM ca#  mE lOqhaM ca# mEq&g3niSca# maq Apa#Sca mE vIqrudha#4Sca maq 
OSha#dha4yaSca mE kRuShTapaqcyaM ca# -[  ] 9

4.7.5.2
mE &kRuShTapaqcyaM ca# mE g3rAqMyASca# mE paqSava# AraqNyASca# yaqj~jEna# kalpantAM  
~MviqttaM ca# mEq vitti#Sca mE BUq4taM ca# mEq BU4ti#Sca mEq vasu# ca mE vasaqtiSca# mEq 
karma# ca mEq Sakti#Scaq mE&rtha#2Sca maq Ema#Sca maq iti#Sca mEq ga3ti#Sca mE |	10
(kRuqShTaqpaqcyaM cAq - &ShTAca#tvAri(gm)Sacca) (A5)

4.7.6.1
aqg3niSca# maq ind3ra#Sca mEq sOma#Sca maq ind3ra#Sca mE 
saviqtA ca# maq ind3ra#Sca mEq sara#svatI ca maq ind3ra#Sca mE 
pUqShA ca# maq ind3ra#Sca mEq b3Ruhaqspati#Sca maq ind3ra#Sca mE 
miqtraSca# maq ind3ra#Sca mEq varu#NaSca maq ind3ra#Sca mEq
tvaShTA# ca  - [  ] 11

4.7.6.2
maq ind3ra#Sca mE dhAq4tA ca# maq ind3ra#Sca mEq 
viShNu#Sca maq ind3ra#Sca mEq &Svinau# ca maq ind3ra#Sca mE 
maqruta#Sca maq ind3ra#Sca mEq viSvE# ca mE dEq3vA ind3ra#Sca mE 	
pRuthiq2vI ca# maq ind3ra#Sca mEq&ntari#kShaM ca maq ind3ra#Sca mEq 
d3yauSca# maq ( ) ind3ra#Sca mEq di3Sa#Sca maq ind3ra#Sca mE 		
mUqrdh4dA3 ca# maq ind3ra#Sca mE praqjApa#tiSca maq ind3ra#Sca mE |	12 
(tvaShTA# caq - d3yauSca# maq - Eka#vi(gm)SatiSca)  (A6)

4.7.7.1
aq(gm)qSuSca# mE raqSmiScaq mE &dA$3B4yaScaq mE&dhi#4patiSca ma
upAq(gm)qSuSca# mE &ntaryAqmaSca# ma aind3ravAyaqvaSca# mE 
maitrAvaruqNaSca# ma ASviqnaSca# mE pratipraqsthA2na#Sca mE SuqkraSca# mE  
maqnthI2 ca# ma Ag3rayaqNaSca# mE vaiSvadEq3vaSca# mE dh4ruqvaSca# mE 
vaiSvAnaqraSca# ma Rutug3raqhASca#  [  ] 13

4.7.7.2
mE &tig3rAqhyA$Sca ma aind3rAqg3naSca# mE vaiSvadEq3vaSca# mE
marutvaqtIyA$Sca mE mAhEqnd3raSca# ma Adiq3tyaSca# mE sAviqtraSca# mE
sArasvaqtaSca# mE pauqShNaSca# mE pAtnIvaqtaSca# mE hAriyOjaqnaSca# mE  |    14
(Ruqtuqg3raqhAScaq - catu#stri(gm)Sacca ) (A7)

4.7.8.1
iqdh4maSca# mE baq3r.hiSca# mEq vEdi#3Sca mEq dhi4ShNi#yASca mEq 
sruca#Sca mE camaqsASca# mEq g3rAvA#NaSca mEq svara#vaSca ma
uparaqvASca# mE &dhiq4Shava#NE ca mE d3rONakalaqSaSca# mE 
vAyaqvyA#ni ca mE pUtaqB4Rucca# ma Adha4vaqnIya#Sca maq Ag3nI$dh4raM ca mE   
haviqrdhA4na#M ca mE g3RuqhASca# ( )  mEq sada#3Sca mE purOqDA3SA$Sca mE 
pacaqtASca# mE&vaB4Ruqtha2Sca# mE svagA3kAqraSca# mE  | 15
(g3RuqhAScaq - ShODa#3Sa ca)  (A8)

4.7.9.1
aqg3niSca# mE Gaq4rmaSca# mEq&rkaSca# mEq sUrya#Sca mE 
prAqNaSca# mE &SvamEqdha4Sca# mE pRuthiq2vI caq mE &di#3tiSca mEq 
di3ti#Sca mEq  d3yauSca# mEq Sakva#rIraq~ggu3la#yOq di3Sa#Sca mE 	
yaqj~jEna# kalpantAq- mRukca# mEq sAma# ca mEq stOma#Sca mEq 
yaju#Sca mE dIq3kShA ( ) ca# mEq tapa#Sca ma RuqtuSca# mE  vraqtaM ca#  mE 
&hOrAqtrayO$ rvRuqShTyA b3Ru#had3ratha2ntaqrE ca# mE yaqj~jEna# kalpEtAM | 16 
(dIq3kShA& - ShTAda#3Sa ca )  (A9)

4.7.10.1
ga3rBA$4Sca mE vaqth2sASca# mEq tryavi#Sca mE tryaqvI ca# mE 
di3tyaqvAT ca# mE di3tyauqhI ca# mEq pa~jcA#viSca mE pa~jcAqvI ca# mE 
trivaqth2saSca# mE trivaqth2sA ca# mE turyaqvAT ca# mE turyauqhI ca# mE 
paShThaq2vAT ca# mE paShThauq2hI ca# ma uqkShA ca# mE vaqSA ca# ma 
RuShaqBa4Sca#  - [ ]  17

4.7.10.2
mE vEqhacca# mE &naqD3vAM ca# mE dhEq4nuSca# maq 
Ayu#ryaqj~jEna# kalpatAM prAqNO yaqj~jEna# kalpatA-
mapAqnO yaqj~jEna# kalpatAM ~MvyAqnO yaqj~jEna# kalpatAqM 
cakShu#-ryaqj~jEna# kalpatAq(gg)q SrOtra#M ~Myaqj~jEna# kalpatAqM 
manO# yaqj~jEna# kalpatAqM ~MvAg3 yaqj~jEna# kalpatA-
mAqtmA yaqj~jEna# kalpatAM ~Myaqj~jO yaqj~jEna# kalpatAM |    18 
(RuqShaqBa4Sca# - catvAriq(gm)qSacca#)  (A10)

4.7.11.1
EkA# ca mE tiqsraSca# mEq pa~jca# ca mE saqpta ca# mEq 
nava# ca maq EkA#da3Sa ca mEq trayO#da3Sa ca mEq pa~jca#da3Sa ca mE 
saqptada#3Sa ca mEq nava#da3Sa ca maq Eka#vi(gm)SatiSca mEq 
trayO#vi(gm)SatiSca mEq  pa~jca#vi(gm)SatiSca mE saqptavi(gm)#SatiSca mEq  
nava#vi(gm)SatiSca maq  Eka#tri(gm)Sacca mEq traya#stri(gm)Sacca-  [  ] 19

4.7.11.2
mEq cata#sraSca mEq &ShTau ca# mEq d3vAda#3Sa ca mEq 
ShODa#3Sa ca mE vi(gm)SaqtiSca# mEq catu#rvi(gm)SatiSca mEq 
&ShTAvi(gm)#SatiSca mEq d3vAtri(gm)#Sacca mEq ShaT-tri(gm)#Sacca mE 
catvAriq(gm)qSacca# mEq  catu#ScatvAri(gm)Sacca mEq &ShTAca#tvAri(gm)Sacca mEq 
vAja#Sca prasaqvaScA#-piqjaScaq kratu#Scaq suva#Sca mUqrdhA4 caq 
vyaS~ji#yaScA- ( )  -ntyAyaqnaScA- ntya#Sca Bau4vaqnaScaq 
Bu4va#naqScA-dhi#4patiSca | 20 
(traya#stri(gm)Saccaq - vyaS~ji#yaq - EkA#da3Sa ca ) (A11)

4.7.12.1
vAjO# naH saqpta praqdi3SaqSca#tasrO vA parAqvata#H | 
vAjO# nOq viSvai$rdEq3vai-rdha4na#sAtAviqhAva#tu | 
viSvE# aqd3ya maqrutOq viSva# UqtI viSvE# Ba4vantvaqg3nayaqH sami#d3dhA4H | 
viSvE# nO dEq3vA avaqsA&& ga#3mantuq viSva#mastuq d3ravi#NaqM ~MvAjO# aqsmE | 
vAja#sya prasaqvaM dE#3vAq rathai$2ryAtA hiraqNyayai$H | 
aqg3nirind3rOq b3Ruhaqspati#rmaqrutaqH sOma#pItayE | 
vAjE#vAjE &vata vAjinO nOq dha4nE#Shu - [  ] 21

4.7.12.2
viprA amRutA Rutaj~jAH | aqsya madh4va#H piba3ta mAqda3ya#dh4vaM tRuqptA yA#ta paqthi2Bi#4rdE3vaqyAnai$H | 
vAja#H puqrastA#duq3ta ma#dh4yaqtO nOq vAjO# dEq3vA(gm) RuqtuBi#4H kalpayAti | 
vAja#syaq hi pra#saqvO nanna#mItiq viSvAq ASAq vAja#patirBa4vEyaM | 
paya#H pRuthiq2vyAM payaq OSha#dhI4Shuq payO# diq3vya#ntari#kShEq payO# dhA4M | 
paya#svatIH praqdi3Sa#H santuq mahya$M | 
saM mA# sRujAmiq paya#sA G4RuqtEnaq saM mA# sRujAmyaqpa - [  ] 	22

4.7.12.3
OSha#dhI4Bi4H | sO#&haM ~MvAja(gm)# sanEyamag3nE |  
naktOqShAsAq sama#nasAq virU#pE dhAq4payE#tEq SiSuqmEka(gm)# samIqcI | 
d3yAvAq kShAmA# ruqkmO aqntarvi BA#4ti dEq3vA aqg3niM dhA#4rayan d3raviNOqdA3H | 
saqmuqd3rO#&siq naBa#4svAnAqrd3radA#3nuH SaqMBU4rma#yOqBU4raqBi4 mA# vAhiq svAhA# 
mAruqtO#&si maqrutA$M gaq3NaH SaqMBU4rma#yOqBU4raqBi4 mA# vAhiq svAhA#
&vaqsyura#siq du3va#svA~jCaq2MBU4rma#yOqBU4raBi4 mA# ( ) vAhiq svAhA$ |  23
(dha4nE$ - ShvaqpO - du3va#svA~jCaq2MBU4rma#yOqBU4raqBi4  mAq - d3vE ca# )  (A12)

4.7.13.1
aqg3niM ~Myu#najmiq Sava#sA G4RuqtEna# diq3vya(gm) su#paqrNaM ~Mvaya#sA b3Ruqhanta$M | 
tEna# vaqyaM pa#tEma b3raqdh4nasya# viqShTapaq(gm)q suvOq ruhA#NAq adhiq4 nAka# uttaqmE |  
iqmau tE# paqkShAvaqjarau# pataqtriNOq yAB4yAq(gm)q rakShA(gg)#-syapaqha(gg)-sya#g3nE | 
tAB4yA$M patEma suqkRutA#mu lOqkaM ~Myatrar.Sha#yaH pratha2maqjA yE pu#rAqNAH | 
cida#3si samuqd3rayO#niqrinduq3rda3kSha#H SyEqna RuqtAvA$ | 
hira#NyapakShaH SakuqnO Bu#4raqNyu-rmaqhAnth2 saqdha4sthE$2 dh4ruqva - [  ] 24

4.7.13.2
A niSha#ttaH | nama#stE astuq mA mA# hi(gm)sIqrviSva#sya mUqrdha4nnadhi#4 tiShTha2si SriqtaH | 
saqmuqd3rE tEq hRuda#3ya-maqntarAyuq-rd3yAvA#pRuthiq2vI Bu4va#nEqShvarpi#tE | 
uqd3nO da#3ttOdaq3dhi4M Bi#4ntta diq3vaH paqrjanyA#daq3ntari#kShAt pRuthiq2vyAstatO# nOq vRuShTyA#vata | 
diq3vO mUqrdhA4&si# pRuthiq2vyA nABiq4rUrgaq3pAmOSha#dhI4nAM | 
viqSvAyuqH Sarma# saqprathAq2 nama#spaqthE2 | 
yEnar.Sha#yaqstapa#sA saqtra - [ ]  25

4.7.13.3
mAsaqtEndhA#4nA aqg3ni(gm) suva#rAqBa4ra#ntaH | 
tasmi#nnaqhaM ni da#3dhEq4 nAkE# aqg3nimEqtaM ~MyamAqhurmana#vaH stIqrNaba#3r.hiShaM | 
taM patnI#Biq4ranu# ga3cCE2ma dE3vAH puqtrairB4rAtRu#Bi4ruqta vAq hira#NyaiH | 
nAka#M g3RuhNAqnAH su#kRuqtasya# lOqkE tRuqtIyE# pRuqShThE2 adhi#4 rOcaqnE diq3vaH | 
A vAqcO madh4ya#-maruhad3-Bu4raqNyuraqya-maqg3niH satpa#tiqScEki#tAnaH |
pRuqShThE2 pRu#thiq2vyA nihi#tOq da3vi#d3yutada3dha4spaqda3M kRu#NutEq - [  ]  26

4.7.13.4
yE pRu#taqnyava#H | aqyamaqg3nirvIqrata#mO vayOqdhA4H sa#haqsriyO# dI3pyatAqmapra#yucCa2nn | 
viqB4rAja#mAnaH sariqrasyaq madh4yaq upaq pra yA#ta diq3vyAniq dhA4ma# | 
saM pra cya#vadh4vaqmanuq saM pra yAqtAg3nE# paqthO2 dE#3vaqyAnA$n kRuNudh4vaM | 
aqsminth2 saqdha4sthEq2 adh4yutta#rasmiqn viSvE# dE3vAq yaja#mAnaSca sIda3ta | 
yEnA# saqhasraqM ~Mvaha#siq yEnA$g3nE sarvavEdaq3saM | 
tEnEqmaM ~Myaqj~jaM nO# vaha dE3vaqyAnOq ya - [ ]   27

4.7.13.5
u#ttaqmaH | ud3-bu#3dh4yasvAg3nEq prati# jAg3RuhyEna miShTApUqrtE sa(gm) sRu#jEthA2maqyaM ca# | 
puna#H kRuqNva(gg)stvA# piqtaraqM ~MyuvA#na-maqnvAtA(gm)#sIqt tvayiq tantu#mEqtaM |  
aqyaM tEq yOni#r.RuqtviyOq yatO# jAqtO arO#cathA2H | 
taM jAqnanna#g3naq A rOqhAthA#2 nO vardha4yA raqyiM |  28
(dh4ruqvaH - saqtraM - kRu#NutEq - yaH - saqptatri(gm)#Sacca )  (A13)

4.7.14.1
mamA$g3nEq varcO# vihaqvEShva#stu vaqyaM tvEndhA#4nA staqnuva#M puShEma | 
mahya#M namantAM praqdi3SaqScata#sraq stvayA-&d3dh4ya#kShENaq pRuta#nA jayEma | 
mama# dEq3vA vi#haqvE sa#ntuq sarvaq ind3rA#vantO maqrutOq viShNu#raqg3niH | 
mamAqntari#kSha muqru gOq3pama#stuq mahyaqM ~MvAta#H pavatAqM kAmE# aqsminn |
mayi# dEq3vA d3ravi#NaqmA ya#jantAqM mayyAq SIra#stuq mayi# dEq3vahU#tiH | 
dai3vyAq hOtA#rA vaniShantaq - [  ] 29

4.7.14.2
pUrvE &ri#ShTAH syAma taqnuvA# suqvIrA$H |
mahya#M ~Myajantuq mamaq yAni# haqvyA&&kU#tiH saqtyA mana#sO mE astu |
EnOq mAnigA$3M kataqmaccaqnAhaM ~MviSvE# dE3vAsOq adhi#4vOca tA mE |
dE3vI$H ShaDu3rvIruqruNa#H kRuNOtaq viSvE# dE3vA sa iqha vI#rayad3dh4vaM |
mAhA$smahi praqjayAq mA taqnUBiq4rmA ra#dhA4ma d3viShaqtE sO#ma rAjann |
aqg3nirmaqnyuM pra#tinuqda3n puqrastAq- [  ]  30

4.7.14.3
da3da#3b3dhO4 gOq3pAH pari#pAhi naqstvaM | 
praqtya~jcO# yantu niqgu3taqH punaqstE# &maiShA$M ciqttaM praqbu3dhAq4 vinE#Sat | 
dhAq4tA dhA#4tRuqNAM Bu4va#nasyaq yaspati# rdEq3va(gm) sa#viqtAra#maBi4 mAtiqShAha$M | 
iqmaM ~Myaqj~ja maqSvinOqBA4 b3Ruhaqspati# rdEq3vAH pA$ntuq yaja#mAnan nyaqrtthA2t | 
uqruqvyacA# nO mahiqShaH Sarma# ya(gm) sadaq3smin havE# puruhUqtaH pu#ruqkShu | 
sa na#H praqjAyai# haryaSva mRuDaq3yEnd3raq mA - [  ] 31

4.7.14.4
nO# rIriShOq mA parA# dA3H | 
yE na#H saqpatnAq apaqtE Ba#4vantvind3rAq-g3niB4yAqmava# bA3dhA4mahEq tAn |
vasa#vO ruqd3rA A#diq3tyA u#pariq spRuSa#M mOqg3raM cEttA#ramadhi4 rAqjama#krann | 
aqrvA~jcaq mind3ra#maqmutO# havAmahEq yO gOq3jid3-dha#4naq-jida#3Svaq-jid3yaH | 
iqmannO# yaqj~jaM ~Mvi#haqvE ju#ShasvAqsya ku#rmO harivO mEqdi3na#M tvA | 32 
(vaqniqShaqntaq - puqrastAqn - mA - trica#tvAri(gm)Sacca)  (A14)

4.7.15.1
aqg3nErma#nvE prathaq2masyaq pracE#tasOq yaM pA~jca#janyaM baq3hava#H samiqndha4tE$ | 
viSva#syAM ~MviqSi pra#viviSiqvA(gm) sa#mImahEq sa nO# mu~jcaqtva(gm) ha#saH | 
yasyEqda3M prAqNanni#miqShad3 yadE3ja#tiq yasya# jAqtaM jana#mAnaM caq kEva#laM | 
staumyaqg3niM nA#thiq2tO jO#havImiq sa nO# mu~jcaqtva(gm) ha#saH | 
ind3ra#sya manyE prathaq2masyaq pracE#tasO vRutraqG4naH stOmAq upaq mAmuqpAgu#3H | 
yO dAq3SuSha#H suqkRutOq havaqmupaq ga3ntAq - [ ] 33

4.7.15.2
sa nO# mu~jcaqtva(gm) ha#saH | 
yaH sa#Mg3rAqmaM naya#tiq saM~M vaqSI yuqdhE4 yaH puqShTAni# sa(gm)sRuqjati# traqyANi# | 
staumInd3ra#M nAthiq2tO jO#havImiq sa nO# mu~jcaqtva(gm) ha#saH |
maqnvE vA$M mitrA varuNAq tasya# vittaq(gm)q satyau#jasA d3Ru(gm)haNAq yaM nuqdE3thE$2 | 
yA rAjA#na(gm) saqratha#2M ~MyAqtha2 u#g3rAq tA nO# mu~jcataqmAga#3saH | 
yO vAq(gm)q ratha#2 Ruqjura#SmiH saqtyadha#4rmAq mithuq2Scara#nta-mupaqyAti# dUq3Shayann# | staumi# - [ ] 34

4.7.15.3
miqtrAvaru#NA nAthiq2tO jO#havImiq tau nO# mu~jcataqmAga#3saH |
vAqyOH sa#viqtu rviqda3thA#2ni manmahEq yAvA$tmaqn-vad3-bi#3B4RuqtO yau caq rakSha#taH | 
yau viSva#sya pariqBU4 ba#3BUq4vatuqstau nO# mu~jcataqmAga#3saH |
upaq SrEShThA#2na AqSiShO# dEq3vayOqrdha4rmE# asthi2rann |
staumi# vAqyu(gm) sa#viqtAra#M nAthiq2tO jO#havImiq tau nO# mu~jcataqmAga#3saH | 
raqthI2ta#mau rathIq2nAma#hva UqtayEq SuBaq4M ga3mi#ShThau2 suqyamE#-Biq4raSvai$H | 
yayO$  - [ ]  35

4.7.15.4
-rvAM dE3vau dEq3vEShva-ni#Sitaq-mOjaqstau nO# mu~jcataqmAga#3saH |
yada3yA#taM ~Mva~Mhaqtu(gm) sUqryAyA$-stricaqkrENa# saq(gm)q sada#3miqcCa2mA#nau |
staumi# dEq3vA vaqSvinau# nAthiq2tO jO#havImiq tau nO# mu~jcataqmAga#3saH |
maqrutA$M manvEq adhi#4nO b3ruvantuq prEmAM ~MvAcaqM ~MviSvA#mavantuq viSvE$ | 
AqSUn hu#vE suqyamA#nUqtayEq tE nO# mu~jcaqntvEna#saH |
tiqg3mamAyu#dha4M ~MvIDiq3ta(gm) saha#svad3 diq3vya(gm) Sard3dhaq4H - [ ] 36

4.7.15.5
pRuta#nAsu jiqShNu |  
staumi# dEq3vAn maqrutO# nAthiq2tO jO#havImiq tE nO# mu~jcaqntvEna#saH | 
dEq3vAnA$M manvEq adhi#4 nO b3ruvantuq prEmAM ~MvAcaqM viSvA#mavantuq viSvE$ | 
AqSUn hu#vE suqyamA#nUqtayEq tE nO# mu~jcaqntvEna#saH | yadiq3da3M mA#&Biq4SOca#tiq pauru#ShEyENaq dai3vyE#na |
staumiq viSvA$n dEq3vAn nA#thiq2tO jO#havImiq tE nO# mu~jcaqntvEna#saH  
anu#nOq&d3yAnu#matiq >1, ranvi - [  ] 37

4.7.15.6
da#3numatEq tvaM >2,  ~Mvai$SvAnaqrO na# UqtyA>3,  pRuqShTO diq3vi> 4 |
yE apra#thE2tAq-mami#tEBiq4 rOjO#Biq4 ryE pra#tiqShThE2 aBa#4vatAqM ~MvasU#nAM |
staumiq d3yAvA# pRuthiq2vI nA#thiq2tO jO#havImiq tE nO# mu~jcataqma(gm) ha#saH |
urvI# rOda3sIq vari#vaH kRuNOtaqM kShEtra#sya patnIq adhi#4 nO b3rUyAtaM |
staumiq d3yAvA# pRuthiq2vI nA#thiq2tO jO#havImiq tE nO# mu~jcataqma(gm) ha#saH |
yat tE# vaqyaM pu#ruShaqtrA ya#viqShThA2 vi#d3vA(gm)saScakRuqmA kaccaq nA - [ ]   38

4.7.15.7
&&*ga#3H | kRuqdhI4 sva#smA(gm) adi#3tEqranA#gAq3 vyEnA(gm)#si SiSrathOq2 viShva#ga3g3nE |
yathA#2 haq tad3 va#savO gauq3rya#M cit paqdi3ShiqtA mamu#~jcatA yajatrAH |
EqvA tvamaqsmat pramu#~jcAq vya(gm)haqH prAtA$ryag3nE prataqrAnnaq Ayu#H | 39 
(ga3ntA# - dUq3Shayaqnth2  staumiq - yayOqH - Sard3dhO4& - nu#matiqranu# - caqna - catu#stri(gm)Sacca)   (A15)

(aqg3nErma#nvEq - yasyEqda3- mind3ra#syaq - yaH sa#M g3rAqmamind3raq(gm)q - sa nO# mu~jcaqtva(gm) ha#saH | 
maqnvE vAqntA nO#  mu~jcataqmAga#3saH | 
yO vA$M - vAqyO- rupa# - raqthI2ta#mauq - yada3yA#ta-maqSvinauq - tau nO# mu~jcataqmAga#3saH | 
maqrutA$n- tiqg3maM - maqrutO# - dEq3vAnAqM - ~Myadiq3da3M ~MviSvAqn - tE nO# mu~jcaqntvEna#saH | 
anu# naq - urvIq - d3yAvA#pRuthiq2vI - tE nO# mu~jcataqma(gm)ha#sOq yattai$ |
caqtura(gm) ha#saqH ShaDA3ga#3saScaqturEna#sOq d3vira(gm)ha#saH |

ag3nA#viShNUq - jyaiShTha2yaq(gm)q - Sa~jcO - rkcA - &SmA# cAq - &g3niScAq- 
&(gm)qSu ScEq- d3dh4ma - ScAq&g3niSca# Gaq4rmA - ga3rBAq4 - ScaikA# caq -
vAjO# nO - aqg3niM ~Myu#najmiq - mamA$&g3nE - aqg3nErma#nvEq - pa~jca#da3Sa |

(ag3nA#viShNU - aqg3niScaq - vAjO# nOq - ada#3b3dhO4 gOq3pA - nava#tri(gm)Sat )

(ag3nA#viShNU - prataqrAnnaq Ayu#H )

(yu~jjAqnO - viShNO#- rapAq - raqSmi - rnamO -&Smaq - ag3nA#viShNU - saqpta )

|| hari#H OM ||
|| kRuShNa yajurvEdI3ya taittirIya saMhitAyAM caturtha2kANDE3 saptamaH praSnaH samAptaH ||

|| iti caturtha2M kANDa3M ||
------------------------------------------------------------------------------------------------------------
APENDIX

4.7.15.5 - anu#nOq&d3yAnu#matiq >1, ranvida#3numatEq tvaM >2
=================================================== 
anu# nOq&d3yA&nu#matiryaqj~jaM dEq3vEShu# manyatAM | 
aqg3niSca# havyaqvAha#nOq Ba4va#tAM dAq3SuShEq maya#H ||
  
anvida#3numatEq tvaM manyA#saiq Sa~jca#naH kRudhi4 | 
kratvEq da3kShA#ya nO hinuq praNaq AyU(gm)#Shi tAriShaH ||
(in T.S. 3.3.11.3 & 4


4.7.15.6 -vai$SvAnaqrO na# UqtyA>3,  pRuqShTO diq3vi> 4
==================================================
vaiqSvAqnaqrO na# UqtyA&& pra yA#tu parAqvata#H | 
aqg3niruqkthE2naq vAha#sA ||
(in TS 1.5.11.1)

pRuqShTO diq3vi pRuqShTO aqg3niH pRu#thiq2vyAM pRuqShTO viSvAq OSha#dhIq4rA vi#vESa | 
vaiqSvAqnaqraH saha#sA pRuqShTO aqg3niH sanOq di3vAq sa riqShaH pA#tuq nakta$M || 
(in TS 1.5.11.1 and 2)
----------------------------------------------------------------


