OM namaH paramAtmanE, SrI mahAgaNapatayE namaH, 
SrI guruByO namaH , haqriqH OM

5	kRuShNa yajurvEdIya taittirIya saMhitAyAM pa~jcamaM kANDaM 

5.1	 pa~jcamakANDE prathamaH praSnaH - uKyAgnikathanaM

TS 5.1.1.1
sAqviqtrANi# juhOtiq prasU$tyai caturgRuhIqtEna# juhOtiq catu#ShpAdaH paqSava#H paqSUnEqvA&va# rundhEq cata#srOq diSO# diqkShvE#va prati# tiShThatiq CandA(gm)#si dEqvEByO &pA$&krAmaqn na vO# BAqgAni# haqvyaM ~Mva#kShyAmaq itiq tEBya# 
Eqtacca#tu-rgRuhIqtama#-dhArayan purO&nu vAqkyA#yai yAqjyA#yai dEqvatA#yai vaShaTkAqrAyaq yacca#turgRuhIqtaM juqhOtiq CandA(gg)#syEqva tat prI#NAtiq tAnya#sya prIqtAni# dEqvEByO# haqvyaM ~Mva#hantiq yaM kAqmayE#taq - [  ] 1

TS 5.1.1.2
pApI#yAnth syAqdityEkai#kaqM tasya# juhuyAq-dAhu#tIBirEqvainaqmapa# gRuhNAtiq pApI#yAn Bavatiq yaM kAqmayE#taq vasI#yAnth syAqditiq sarvA#Niq tasyA#&nuqdrutya# juhuyAqdAhu#tyaiqvaina#maqBi kra#mayatiq vasI#yAn BavaqtyathO# 
yaqj~jasyaiqvaiShA-&BikrA$ntiqrEtiq vA EqSha ya#j~jamuqKA-dRuddhyAq yO$&gnErdEqvatA#yAq EtyaqShTAvEqtAni# sAviqtrANi# BavantyaqShTAkSha#rA gAyaqtrI gA#yaqtrO$ - [  ] 2

TS 5.1.1.3
&gnistEnaiqva ya#j~jamuqKAdRuddhyA# aqgnErdEqvatA#yaiq naityaqShTau sA#viqtrANi# BavaqntyAhu#tirnavaqmI triqvRuta#mEqva ya#j~jamuqKE viyA#tayatiq yadi# kAqmayE#taq CandA(gm)#si yaj~jayaSaqsEnA$ &rpayEyaqmityRuca#mantaqmAM ku#ryAqcCandA(gg)#syEqva ya#j~jayaSaqsEnA$&rpayatiq yadi# kAqmayE#taq yaja#mAnaM ~Myaj~jayaSaqsEnA$-&rpayEyaqmitiq yaju#rantaqmaM ku#ryAqd-yaja#mAnamEqva ya#j~jayaSaqsEnA$-&rpayatyRuqcA stOmaq(gm)q sama#rddhaqyEtyA# - [  ] 3

TS 5.1.1.4
-haq samRu#ddhyai caqturBiqraBriqmA da#ttE caqtvAriq CandA(gm)#siq CandO#BirEqva dEqvasya# tvA saviqtuH pra#saqva ityA#haq prasU$tyA aqgnirdEqvEByOq nilA#yataq sa vENuqM prA&vi#Saqth sa EqtAmUqtimanuq sama#caraqd-yad-vENO$H suShiqra(gm) su#ShiqrA-&Bri#rBavati sayOniqtvAyaq sa yatra#yaqtrA&va#saqt tat kRuqShNama#Bavat kalmAqShI Ba#vati rUqpasa#mRuddhyA uBayataqH kShNUrBa#vatIqtaScAq&-( ) -muta#ScAq&rkasyA-va#ruddhyai vyAmamAqtrI Ba#vatyEqtAvaqdvai puru#ShE vIqrya#M ~MvIqrya#sammiqtA &pa#rimitA Bavaqtya-pa#rimitaqsyA& va#ruddhyaiq yO vanaqspatI#nAM PalaqgrahiqH sa E#ShAM ~MvIqryA#vAn PalaqgrahiqrvENu#-rvaiNaqvI Ba#vati vIqrya#syA va#ruddhyai || 4
(kAqmayE#ta - gAyaqtrO$ - &rddhaqyEti# - ca - saqptavi(gm)#SatiSca) (A1)

TS 5.1.2.1
vyRu#ddhaqM ~MvA Eqtad-yaqj~jasyaq yada#yaqjuShkE#Na kriqyata# iqmAma#gRuBNan 
raSaqnA-mRuqtasyEtya#SvABiqdhAnIqmA da#ttEq yaju#ShkRutyai yaqj~jasyaq samRu#ddhyaiq pratU$rtaM ~MvAjiqnnA draqvEtyaSva#maqBi da#dhAti rUqpamEqvAsyaiqtan ma#hiqmAnaqM ~MvyAca#ShTE yuq~jjAthAq(gm)q rAsa#BaM ~Myuqvamiti# gardaqBamasE#tyEqva ga#rdaqBaM prati# ShThApayatiq tasmAqdaSvA$d-gardaqBO&sa#ttarOq yOgE#yOgE taqvasta#raqmityA#haq - [  ] 5

TS 5.1.2.2
yOgE#yOga Eqvaina#M ~Myu~gktEq vAjE#vAjE havAmahaq ityAqhAnnaqM ~Mvai vAjO-&nna#mEqvAva# rundhEq saKA#yaq indra#mUqtayaq ityA#hEndriqyamEqvAva# rundhEq &gnirdEqvEByOq nilA#yataq taM praqjApa#tiqranva#vindat prAjApaqtyO&SvO 
&SvE#naq saM Ba#raqtyanu#vittyai pApavasyaqsaM ~MvA Eqtat kri#yatEq yacCrEya#sA caq pApI#yasA ca samAqnaM karma# kuqrvantiq pApI#yAqnq. - [  ] 6

TS 5.1.2.3
hyaSvA$d-gardaqBO&SvaqM pUrva#M nayanti pApavasyaq-sasyaq vyAvRu#ttyaiq tasmAqcCrEyA(gm)#saqM pApI#yAn paqScAdanvE#ti baqhurvai Bava#tOq BrAtRu#vyOq Bava#tIvaq Kaluq vA EqSha yO$&gniM ci#nuqtE vaqjryaSva#H praqtUrvaqnnEhya#vaq-krAmaqnna-Sa#stIqrityA#haq vajrE#Naiqva pAqpmAnaqM BrAtRu#vyaqmava# krAmati 
ruqdrasyaq gANa#patyAqdityA#ha rauqdrA vai paqSavO# ruqdrAdEqva - [  ] 7 

TS 5.1.2.4
paqSUn niqryAcyAq&&*tmanEq karma# kurutE pUqShNA saqyujA# saqhEtyA#ha pUqShA vA addhva#nA(gm) sannEqtA sama#ShTyaiq purI#ShAyatanOq vA EqSha yadaqgnira~ggi#rasOq vA EqtamagrE# dEqvatA#nAq(gm)q sama#Baran pRuthiqvyAH saqdhasthA#daqgniM pu#rIqShya#-ma~ggiraqsva-dacCEqhItyA#haq sAya#tanamEqvaina#M dEqvatA#BiqH saM Ba#ratyaqgniM 
pu#rIqShya#-ma~ggiraqsva-dacCE#maq ityA#haq yEna# - [  ] 8

TS 5.1.2.5
saq~ggacCa#tEq vAja#mEqvAsya# vRu~gktE praqjApa#tayE pratiqprOcyAqgniH saqmBRutyaq ityA#huriqyaM ~Mvai praqjApa#tiqstasyA# EqtacCrOtraqM ~MyadvaqlmIkOq&gniM pu#rIqShya#-ma~ggiraqsvad-Ba#riShyAmaq iti# valmIkavaqpAmupa# tiShThatE sAqkShAdEqva praqjApa#tayE pratiqprOcyAq&gni(gm) saM Ba#ratyaqgniM pu#rIqShya#-ma~ggiraqsvad-Ba#rAmaq ityA#haq yEna# saqgaMcCa#tEq vAja#mEqvAsya# vRuq~gktE &nvaqgniruqShasAqmagra# - [  ] 9

TS 5.1.2.6
maKyaqdityAqhA-nu#KyAtyA Aqgatya# vAqjyaddhva#na Aqkramya# vAjin pRuthiqvImityA#hEqcCatyEqvainaqM pUrva#yA viqndatyutta#rayAq dvAByAqmA kra#mayatiq prati#ShThityAq anu#rUpAByAqM tasmAqdanu#rUpAH paqSavaqH prajA#yantEq dyaustE# pRuqShThaM pRu#thiqvI saqdhasthaqmityA#haiqByO vA EqtaM ~MlOqkEBya#H praqjApa#tiqH samai#rayad 
rUqpamEqvAsyaiq-tanma#hiqmAnaqM ~MvyAca#ShTE vaqjrI vA ( ) EqSha yadaSvO# daqd-BiraqnyatO#dadByOq BUyAqM ~MlOma#BiruBaqyAda#dByOq yaM dviqShyAt tama#dhaspaqdaM dhyA#yEqd-vajrE#Naiqvaina(gg)# stRuNutE || 10 
(Aqhaq - pApI#yAn - ruqdrAdEqva - yEnA - &gra#M - ~MvaqjrI vai - saqptada#Sa ca) (A2)

TS 5.1.3.1
utkrAqmO-da#kramIqditiq dvAByAqmutkra#mayatiq prati#ShThityAq anu#rUpAByAqM tasmAqdanu#rUpAH paqSavaqH prajA#yantEq &pa upa# sRujatiq yatraq vA Apa# upaq gacCa#ntiq tadOSha#dhayaqH prati# tiShThaqntyOSha#dhIH pratiqtiShTha#ntIH paqSavO&nuq prati# tiShThanti paqSUn. yaqj~jO yaqj~jaM ~Myaja#mAnOq yaja#mAnaM praqjAstasmA#daqpa 
upa# sRujatiq prati#ShThityaiq yada#ddhvaqryu-ra#naqgnAvAhu#tiM juhuqyAdaqndhO$ &ddhvaqryuH - [  ] 11

TS 5.1.3.2
syAqd-rakShA(gm)#si yaqj~ja(gm) ha#nyuqrq.hira#NyamuqpAsya# juhOtyagniqvatyEqva ju#hOtiq nAndhO$-&ddhvaqryurBava#tiq na yaqj~ja(gm) rakShA(gm)#si Gnantiq jiGa#rmyaqgniM mana#sA GRuqtEnEtyA#haq mana#sAq hi puru#ShO yaqj~jama#BiqgacCa#ti pratiqkShyantaqM Buva#nAniq viSvEtyA#haq sarvaq(gg)q hyE#Sha praqtya~g kShEti# pRuqthuM ti#raqScA vaya#sA bRuqhantaqmityAqhA&lpOq hyE#Sha jAqtO maqhAn - [  ] 12

TS 5.1.3.3
Bava#tiq vyaci#ShThaqmanna(gm)# raBaqsaM ~MvidA#naqmityAqhA &nna#mEqvA&smai$ svadayatiq 
sarva#masmai svadatEq ya EqvaM ~MvEdA &&*tvA# jiGarmiq vaca#sA GRuqtEnEtyA#haq tasmAqd-yat puru#ShOq mana#sA-&BiqgacCa#tiq tad-vAqcA va#datya raqkShasEtyA#haq rakSha#sAqmapa#hatyaiq marya#SrIH spRuhaqyad-va#rNO aqgnirityAqhA-pa#citimEqvA-&smi#n dadhAqtya-pa#citimAn Bavatiq ya EqvaM - [  ] 13

TS 5.1.3.4
~MvEdaq mana#sAq tvai tAmAptu#mar.hatiq yAma#ddhvaqryura#-naqgnAvAhu#tiM juqhOtiq mana#svatIByAM juhOqtyAhu#tyOqrAptyaiq dvAByAqM prati#ShThityai yaj~jamuqKE ya#j~jamuKEq vai kriqyamA#NE yaqj~ja(gm) rakShA(gm)#si jiGA(gm) santyEqtar.hiq Kaluq vA Eqtad-ya#j~jamuqKaM ~Myar.hyE#naqdAhu#tiraSnuqtE pari# liKatiq rakSha#sAqmapa#hatyai tiqsRuBiqH pari# liKati triqvRudvA aqgniryAvA#nEqvA-&gnistasmAqd-rakShAq(gg)qsyapa# hanti - [  ] 14

TS 5.1.3.5
gAyatriqyA pari# liKatiq tEjOq vai gA#yaqtrI tEja#saiqvainaqM pari#gRuhNAti triqShTuBAq pari# liKatIndriqyaM ~Mvai triqShTugi#ndriqyENaiqvainaqM pari# gRuhNAtyanuqShTuBAq pari# liKatyanuqShTuP sarvA#Niq CandA(gm)#si pariqBUH paryA$ptyai maddhyaqtO#&nuqShTuBAq vAgvA a#nuqShTup tasmA$n maddhyaqtO vAqcA va#dAmO gAyatriqyA pra#thaqmayAq pari# liKaqtyathA#-&nuqShTuBA&tha# triqShTuBAq tEjOq vai gA#yaqtrI ( ) yaqj~jO# &nuqShTugi#ndriqyaM triqShTup tEja#sA caiqvEndriqyENa# cOBaqyatO# yaqj~jaM pari# gRuhNAti || 15 
(aqndhO$&ddhvaqryu - rmaqhAn - Ba#vatiq ya Eqva(gm) - ha#nti - triqShTuBAq tEjOq vai gA#yaqtrI - trayO#daSa ca) (A3)

TS 5.1.4.1
dEqvasya# tvA saviqtuH pra#saqva iti# Kanatiq prasU$tyAq athO# dhUqmamEqvaitEna# janayatiq jyOti#ShmantaM tvA&gnE suqpratI#kaqmityA#haq jyOti#rEqvaitEna# janayatiq sO$&gnirjAqtaH praqjAH SuqcA&&rpa#yaqt taM dEqvA a#d^^rdhaqrcEnA#-SamayacCiqvaM praqjAByO&hi(gm)# santaqmityA#ha praqjABya# Eqvaina(gm)# Samayatiq dvAByA$M Kanatiq prati#ShThityA aqpAM pRuqShThamaqsIti# puShkarapaqrNamA - [  ] 16

TS 5.1.4.2
ha#ratyaqpAM ~MvA Eqtat pRuqShThaM ~Myat pu#ShkarapaqrNa(gm) rUqpENaiqvainaqdA ha#rati puShkarapaqrNEnaq saM Ba#ratiq yOniqrvA aqgnEH pu#ShkarapaqrNa(gm) sayO#nimEqvAgni(gm) saMBa#rati kRuShNAjiqnEnaq saMBa#rati yaqj~jO vai kRu#ShNAjiqnaM ~Myaqj~jEnaiqva yaqj~ja(gm) saMBa#ratiq yad grAqmyANA$M paSUqnAM carma#NA saqBaMrE$d grAqmyAn 
paqSU~jCuqcA&rpa#yEt kRuShNAjiqnEnaq saMBa#ratyAraqNyAnEqva paqSUn - [  ] 17

TS 5.1.4.3
SuqcA&rpa#yatiq tasmA$th saqmAva#t paSUqnAM praqjAya#mAnAnA-mAraqNyAH paqSavaqH kanI#yA(gm)saH SuqcA hyRu#tA lO#maqtaH saMBa#raqtyatOq hya#syaq mEddhya#M kRuShNAjiqnaM ca# puShkarapaqrNaM caq sa(gg) stRu#NAtIqyaM ~Mvai kRu#ShNAjiqnamaqsau pu#ShkarapaqrNa-mAqByA-mEqvaina#-muBaqyataqH pari#gRuhNAtyaq-gnirdEqvEByOq nilA#yataq tamathaqrvA-&nva#paSyaqdatha#rvA tvA prathaqmO nira#manthadagnaq ityA# - [  ] 18

TS 5.1.4.4
-haq ya Eqvaina#maqnvapa#Syaqt tEnaiqvainaq(gm)q saMBa#ratiq tvAma#gnEq puShka#rAqdadhItyA#ha 
puShkarapaqrNE hyE#naqmupa#Sritaq-mavi#ndaqt tamu# tvA daqddhya~g~gRuShiqrityA#ha daqddhya~gvA A#tharvaqNa-stE#jaqsvyA#sIqt tEja# EqvAsmi#n dadhAtiq tamu# tvA pAqthyO vRuShEtyA#haq 
pUrva#mEqvOdiqta-mutta#rENAqBi gRu#NAti - [  ] 19

TS 5.1.4.5
cataqsRuBiqH saMBa#rati caqtvAriq CandA(gm)#siq CandO#BirEqva gA#yaqtrIBi#rbrAhmaqNasya# gAyaqtrO hi brA$hmaqNa-striqShTugBI# rAjaqnya#syaq traiShTu#BOq hi rA#jaqnyO# yaM kAqmayE#taq vasI#yAnth-syAqdityuqBayI#Biqstasyaq saMBa#rEqt tEja#ScaiqvA&smA# indriqyaM ca# saqmIcI# dadhAtyaShTAqBiH saMBa#ratyaqShTAkSha#rA gAyaqtrI gA#yaqtrO$ &gniryAvA#nEqvA&gnista(gm) saMBa#ratiq sIda# hOtaqrityA#- ( ) -ha dEqvatA# EqvAsmaiq sa(gm) sA#dayatiq ni hOtEti# manuqShyA$nth sa(gm) sI#daqsvEtiq vayA(gm)#siq jani#ShvAq hi jEnyOq agrEq ahnAqmityA#ha dEva manuqShyAnEqvA&smaiq sa(gm)sa#nnAqn praja#nayati || 20 (ai - va paqSU - niti# - gRuNAti - hOtaqriti# - saqptavi(gm)#SatiSca) (A4)

TS 5.1.5.1
krUqrami#vaq vA a#syA Eqtat ka#rOtiq yat Kana#tyaqpa upa# sRujaqtyApOq vai SAqntAH SAqntABi#rEqvA&syaiq Suca(gm)# Samayatiq saM tE# vAqyurmA#taqriSvA# dadhAqtvityA#ha prAqNO vai vAqyuH prAqNEnaiqvAsyai$ prAqNa(gm) saM da#dhAtiq saM tE# vAqyurityA#haq tasmA$d-vAqyupra#cyutA diqvO vRuShTi#rIrtEq tasmai# ca dEviq vaSha#Dastuq - [  ] 21

TS 5.1.5.2
tuByaqmityA#haq ShaDvA Ruqtava# RuqtuShvEqva vRuShTi#M dadhAtiq tasmAqth sarvA#nRuqtUn. va#r.Shatiq yad-va#ShaTkuqryAd-yAqtayA#mA&sya vaShaTkAqraH syAqdyanna va#ShaTkuqryAd rakShA(gm)#si yaqj~ja(gm) ha#nyuqrvaDityA#ha paqrOkSha#mEqva vaSha#T karOtiq nAsya# yAqtayA#mA vaShaTkAqrO Bava#tiq na yaqj~ja(gm) rakShA(gm)#si Gnantiq sujA#tOq jyOti#ShA saqhEtya#nuqShTuBOpa# nahyatyanuqShTu - [  ] 22

TS 5.1.5.3
-PsarvA#Niq CandA(gm)#siq CandA(gm)#siq Kaluq vA aqgnEH priqyA taqnUH priqyayaiqvaina#M taqnuvAq pari# dadhAtiq vEdu#kOq vAsO# Bavatiqya EqvaM ~MvEda# vAruqNO vA aqgnirupa#naddhaq udu# tiShTha svaddhvarOqd^^rdhva Uq ShuNa# Uqtayaq iti# sAviqtrIByAqmut ti#ShThati saviqtRupra#sUta EqvAsyOqd^^rdhvAM ~Mva#ruNamEqnimuth sRu#jatiq dvAByAqM prati#ShThityaiq sa jAqtO garBO# asiq - [  ] 23

TS 5.1.5.4
rOda#syOqrityA#hEqmE vai rOda#sIq tayO#rEqSha garBOq yadaqgni-stasmA#-dEqvamAqhAgnEq cAruqrviBRu#taq OSha#dhIqShvityA#ha yaqdA hyE#taM ~MviqBaraqntyathaq cAru#tarOq Bava#tiq pra mAqtRuByOq adhiq kani#kradad-gAq ityAqhauSha#dhayOq vA a#sya mAqtaraqstABya# EqvainaqM pracyA#vayati sthiqrO Ba#va vIqDva#~ggaq iti# gardaqBa 
A sA#dayatiq - [  ] 24

TS 5.1.5.5
saM na#hyatyEqvaina#mEqtayA$ sthEqmnE ga#rdaqBEnaq saMBa#ratiq tasmA$d gardaqBaH pa#SUqnAM BA#raBAqrita#mO gardaqBEnaq saM Ba#ratiq tasmA$d gardaqBO-&pya#nAlEqSE-&tyaqnyAn paqSUn mE$dyaqtyannaq(gg)q hyE#nEnAq&rka(gm) saqBaMra#nti gardaqBEnaq saMBa#ratiq tasmA$d gardaqBO dviqrEtAqH san kani#ShThaM paSUqnAM prajA#yatEq&gnir.hya#syaq yOni#M niqrdaha#ti praqjAsuq vA EqSha Eqtar.hyArU#DhaqH - [  ] 25

TS 5.1.5.6
sa I$SvaqraH praqjAH SuqcA praqdaha#H SiqvO Ba#va praqjAByaq ityA#ha praqjABya# Eqvaina(gm)# Samayatiq mAnu#ShIByaqstvama#~ggiraq ityA#ha mAnaqvyO# hi praqjA mA dyAvA#pRuthiqvI aqBi SU#SucOq mA&ntari#kShaqM mA vanaqspatIqnityA#haiqBya Eqvaina#M ~MlOqkEBya#H Samayatiq praitu# vAqjI kani#kradaqdityA#ha vAqjI hyE#Sha 
nAna#daqd-rAsa#BaqH patvEtyA# - [  ] 26

TS 5.1.5.7
-haq rAsa#Baq itiq hyE#tamRuShaqyO&va#daqn Bara#nnaqgniM pu#rIqShya#mityA#hAq&gni(gg) hyE#Sha Bara#tiq mA pAqdyAyu#ShaH puqrEtyAqhA&&*yu#rEqvA&smi#n dadhAtiq tasmA$d gardaqBaH sarvaqmAyu#rEtiq tasmA$d gardaqBE puqrA&&yu#ShaqH pramI#tE biByatiq vRuShAq&gniM ~MvRuSha#NaqM BaraqnnityA#haq vRuShAq hyE#Sha vRuShAq&gniraqpAM garBa(gm)# - [  ] 27

TS 5.1.5.8
samuqdriyaq-mityA#hAq&pA(gg) hyE#Sha garBOq yadaqgniragnaq A yA#hi vIqtayaq itiq vA iqmau lOqkau vyai#tAqmagnaq A yA#hi vIqtayaq itiq yadAhAq &nayO$rlOqkayOq-rvItyaiq pracyu#tOq vA EqSha Aqyata#nAqdaga#taH pratiqShThA(gm) sa Eqtar.hya#ddhvaqryuM caq yaja#mAnaM ca ddhyAyatyRuqta(gm) saqtyamityA#hEqyaM ~MvA Ruqtamaqsau - [  ] 28

TS 5.1.5.9
saqtyamaqnayO#rEqvainaqM prati# ShThApayatiq nA&&*rtiqmArcCa#tyaddhvaqryurna yaja#mAnOq varu#NOq vA EqSha yaja#mAnamaqByaitiq yadaqgnirupa#naddhaq OSha#dhayaqH prati# gRuhNItAqgnimEqta-mityA#haq SAntyaiq vyasyaqn viSvAq ama#tIqrarA#tIq-rityA#haq rakSha#sAqmapa#hatyai niqShIda#n nOq apa# durmaqti(gm) ha#naqdityA#haq prati#ShThityAq OSha#dhayaqH prati#mOdaddhva - [  ] 29

TS 5.1.5.10
mEnaqmityAqhauSha#dhayOq vA aqgnErBA#gaqdhEyaqM tABi#rEqvainaq(gm)q sama#d^^rdhayatiq puShpA#vatIH supippaqlA ityA#haq tasmAqdOSha#dhayaqH Pala#M gRuhNantyaq yaM ~MvOq garBa# Ruqtviya#H praqtna(gm) saqdhasthaqmA-&sa#daqdityA#haq yABya# Eqvaina#M pracyAqvaya#tiq tAsvEqvainaqM prati#ShThApayatiq dvAByA#muqpAva#haratiq prati#ShThityai || 30
(aqstvaq - nuqShTu - ba#si - sAdayaqtyA - rU#DhaqH-patvEtiq-garBa#-maqsau - mO#daddhvaqM - dvica#tvAri(gm)Sacca) (A5)

TS 5.1.6.1
vAqruqNO vA aqgnirupa#naddhOq vi pAjaqsEtiq visra(gm)#sayati saviqtRupra#sUta EqvAsyaq viShU#cIM ~MvaruNamEqniM ~MvisRu#jatyaqpa upa# sRujaqtyApOq vai SAqntAH SAqntABi#rEqvAsyaq Suca(gm)# Samayati tiqsRuBiqrupa# sRujati triqvRudvA 
aqgniryAvA#nEqvA-gnistasyaq Suca(gm)# Samayati miqtraH saq(gm)qsRujya# pRuthiqvImityA#ha miqtrO vai SiqvO dEqvAnAqM tEnaiqvai - [  ] 31

TS 5.1.6.2
-naq(gm)q sa(gm) sRu#jatiq SAntyaiq yadgrAqmyANAqM pAtrA#NAM kaqpAlai$H sa(gm)sRuqjEd-grAqmyANiq pAtrA#Ni SuqcA&rpa#yEdarmakapAqlaiH sa(gm) sRu#jatyEqtAniq vA a#nupajIvanIqyAniq tAnyEqva SuqcA&rpa#yatiq Sarka#rABiqH sa(gm) sRu#jatiq dhRutyAq athO# SaqtvAMyA# jalOqmaiH sa(gm) sRu#jatyEqShA vA aqgnEH priqyA taqnUryadaqjA priqyayaiqvaina#M taqnuvAq sa(gm) sRu#jaqtyathOq tEja#sA kRuShNAjiqnasyaq lOma#BiqH sa(gm) - [  ] 32

TS 5.1.6.3
sRu#jati yaqj~jO vai kRu#ShNAjiqnaM ~Myaqj~jEnaiqva yaqj~ja(gm) sa(gm) sRu#jati ruqdrAH saqBRuMtya# pRuthiqvImityA#haiqtA vA EqtaM dEqvatAq agrEq sama#Baraqn tABi#rEqvainaq(gm)q saMBa#rati maqKasyaq SirOq&sItyA#ha yaqj~jO vai maqKastasyaiqta-cCirOq yaduqKA tasmA#dEqvamA#ha yaqj~jasya# paqdE sthaq ityA#ha yaqj~jasyaq hyE#tE - [  ] 33

TS 5.1.6.4
paqdE athOq prati#ShThityaiq prAnyABiq-ryacCaqtyanvaqnyai-rma#ntrayatE mithunaqtvAyaq tryu#ddhiM karOtiq traya# iqmE lOqkA EqShAM ~MlOqkAnAqmAptyaiq CandO#BiH karOti vIqrya#M ~Mvai CandA(gm)#si vIqryE#NaiqvainA$M karOtiq yaju#ShAq bila#M karOtiq vyAvRu#ttyAq iya#tIM karOti praqjApa#tinA yaj~jamuqKEnaq saMmi#tAM dvistaqnAM ka#rOtiq yAvA#pRuthiqvyOrdOhA#yaq catu#HstanAM karOti paSUqnAM dOhA#yAqShTAsta#nAM karOtiq Canda#sAqM dOhA#yaq navA$Sri-maBiqcara#taH ( ) kuryAt triqvRuta#mEqva vajra(gm)# saqBRuMtyaq BrAtRu#vyAyaq praha#ratiq stRutyai# kRuqtvAyaq sA maqhImuqKAmitiq ni da#dhAti dEqvatA$svEqvainAqM prati#ShThApayati || 34
(tEnaiqva - lOma#BiqH sa - mEqtE - a#Biqcara#taq - Eka#vi(gm)SatiSca) (A6)

TS 5.1.7.1
saqptaBi#d^^rdhUpayati saqpta vai SI#r.ShaqNyA$H prAqNAH Sira# Eqtad-yaqj~jasyaq yaduqKA SIqr.qShannEqva yaqj~jasya# prAqNAn da#dhAtiq tasmA$th saqpta SIqr.qShan prAqNA a#SvaSaqkEna# dhUpayati prAjApaqtyO vA aSva#H sayOniqtvAyA-
di#tiqstvEtyA#hEqyaM ~MvA adi#tiqradi#tyaiqvAdi#tyAM KanatyaqsyA akrU#raMkArAyaq na hi svaH sva(gm) hiqnasti# dEqvAnA$M tvAq patnIqrityA#ha dEqvAnAqM - [  ] 35 

TS 5.1.7.2
~MvA EqtAM patnaqyO&grE#&kurvaqn tABi#rEqvainA$M dadhAti dhiqShaNAqstvEtyA#ha viqdyA vai dhiqShaNA# viqdyABi#rEqvainA#maqBIndhEq gnAstvEtyA#haq CandA(gm)#siq vai gnA SCandO#BirEqvainA(gg)# Srapayatiq varU$trayaqsttvEtyA#haq hOtrAq vai varU$trayOq hOtrA#BirEqvainA$M pacatiq jana#yaqstvEtyA#ha dEqvAnAqM ~Mvai patnIq - [  ] 36

TS 5.1.7.3
-rjana#yaqstABi#rEqvainA$M pacati ShaqDBiH pa#catiq ShaDvA Ruqtava# RuqtuBi#rEqvainA$M pacatiq dviH pacaqntvityA#haq tasmAqd dviH sa#M~Mvathsaqrasya# saqsyaM pa#cyatE vAruqNyu#KA&BIddhA# maiqtriyOpai#tiq SAntyai# dEqvastvA# saviqtOd-va#paqtvityA#ha saviqtRupra#sUta EqvainAqM brahma#NA dEqvatA#Biqrud-va#paqtyapa#dyamAnA pRuthiqvyASAq diSaq A pRuqNE - [  ] 37

TS 5.1.7.4
-tyA#haq tasmA#daqgniH sarvAq diSO&nuq viBAqtyutti#ShTha bRuhaqtI Ba#vOqd^^rdhvA ti#ShTha dhruqvA tvamityA#haq prati#ShThityA asuqrya#M pAtraqmanA$cCRuNNaqmA-cCRu#Natti dEvaqtrA-&ka#rajakShIqrENA-&&*cCRu#Natti paraqmaM ~MvA Eqtat payOq yada#jakShIqraM pa#raqmENaiqvainAqM payaqsA&&cCRu#Nattiq yaju#ShAq vyAvRu#ttyaiq CandO#BiqrA cCRu#Nattiq CandO#BiqrvA EqShA ( ) kri#yatEq CandO#BirEqva CandAq(gg)qsyA cCRu#Natti || 38
(Aqhaq dEqvAnAqM - ~Mvai patnI$H - pRuNaiq - ShA - ShaT ca#) (A7)

TS 5.1.8.1
Eka#vi(gm)SatyAq mAShai$H puruShaSIqrq.Sha-macCai$tyamEqddhyA vai mAShA# amEqddhyaM pu#ruShaSIqrq.Sha-ma#mEqddhyairEqvA-syA#-mEqddhyaM ni#ravaqdAyaq mEddhya#M kRuqtvA &&ha#raqtyEka#vi(gm)Sati-rBavantyEkaviq(gm)qSO vai puru#ShaqH puru#ShaqsyA&&*ptyaiq vyRu#ddhaqM ~MvA Eqtat prAqNaira#mEqddhyaM ~Myat pu#ruShaSIqrq.Sha(gm) sa#ptaqdhA vitRu#NNAM ~MvalmIkavaqpAM pratiq ni da#dhAti saqpta vai SI#r.ShaqNyA$H prAqNAH prAqNairEqvainaqth-sama#d^^rdhayati mEddhyaqtvAyaq yAva#ntOq - [  ] 39

TS 5.1.8.2
vai mRuqtyuba#ndhavaqstEShA$M ~Myaqma Adhi#patyaqM parI#yAya yamagAqthABiqH pari#gAyati 
yaqmAdEqvaina#d-vRu~gktE tiqsRuBiqH pari#gAyatiq traya# iqmE lOqkA EqBya Eqvaina#llOqkEByO# vRu~gktEq tasmAqd-gAya#tEq na dEyaqM gAthAq hi tad-vRuq~gktE$ &gniBya#H paqSUnA la#BatEq kAmAq vA aqgnayaqH kAmA#nEqvAva# rundhEq yat paqSUn nA&&*laBEqtA&na#varuddhA asya - [  ] 40

TS 5.1.8.3
paqSava#H syuqryat parya#gnikRutAnuth-sRuqjEd-ya#j~javESaqsaM ku#ryAqd-yath sa(gg)#sthAqpayE$d-yAqtayA#mAni SIqrq.ShANi# syuqryat paqSUnAqlaBa#tEq tEnaiqva paqSUnava# rundhEq yat parya#gnikRutAnuth-sRuqjati# SIqrShNA-mayA#tayAmatvAya prAjApaqtyEnaq sa(gg) sthA#payati yaqj~jO vai praqjApa#tiryaqj~ja Eqva yaqj~jaM prati#ShThApayati praqjApa#tiH praqjA a#sRujataq sa ri#ricAqnO#&manyataq sa EqtA AqprIra#paSyaqt tABiqrvai sa mu#Kaqta - [  ] 41

TS 5.1.8.4
AqtmAnaqmA &prI#NItaq yadEqtA AqpriyOq Bava#nti yaqj~jO vai praqjApa#ti-ryaqj~jamEqvaitABi#rmuKaqta A prI#NAqtya-pa#rimitaCandasO Bavaqntyapa#rimitaH praqjApa#tiH praqjApa#tEqrAptyA# UnAtiriqktA mi#thuqnAH prajA$tyai lOmaqSaM ~Mvai nAmaiqtacCanda#H praqjApa#tEH paqSavO# lOmaqSAH paqSUnEqvA&va# rundhEq sarvA#Niq vA EqtA rUqpANiq sarvA#Ni rUqpANyaqgnau cityE$ kriyantEq tasmA#dEqtA aqgnEScitya#sya - [  ] 42

TS 5.1.8.5
BavaqntyE ka#vi(gm) Sati(gm) sAmidhEqnIranvA#haq rugvA E#kaviq(gm)qSO ruca#mEqva ga#cCaqtyathO$ pratiqShThAmEqva pra#tiqShThA hyE#kaviq(gm)qSa-Scatu#rvi(gm)SatiqmanvA#haq catu#rvi(gm)Satirad^^rdhamAqsAH sa#M~MvathsaqraH sa#M~MvathsaqrO$&gnirvai$SvAnaqraH sAqkShAdEqva vai$SvAnaqramava# rundhEq parA#cIqranvA#haq parA#~givaq hi su#vaqrgO lOqkaH samA$stvA&gna RuqtavO# vad^^rdhayaqntvityA#haq samA#BirEqvA&gniM ~Mva#d^^rdhaya - [  ] 43

TS 5.1.8.6
tyRuqtuBi#H saM~MvathsaqraM ~MviSvAq A BA#hi praqdiSa#H pRuthiqvyA ityA#haq tasmA#daqgniH sarvAq diSO&nuq viBA#tiq pratyau#hatAmaqSvinA# mRuqtyuma#smAqdityA#ha mRuqtyumEqvA&smAqdapa# nudaqtyudvaqyaM tama#saqsparItyA#ha pAqpmA vai tama#H pAqpmAna#mEqvAsmAqdapa# haqntyaga#nmaq jyOti#ruttaqma-mityA#hAq&sau vA A#diqtyO ( ) jyOti#ruttaqma-mA#diqtyasyaiqva sAyu#jyaM gacCatiq na sa#M~Mvathsaqrasti#ShThatiq nAsyaq SrIsti#ShThatiq yasyaiqtAH kriqyantEq jyOti#ShmatI-muttaqmAmanvA#haq jyOti#rEqvAsmA# uqpari#ShTAd dadhAti suvaqrgasya# lOqkasyAnu#KyAtyai || 44
(yAva#ntO - &sya - muKaqta - Scitya#sya - varddhaya - tyAdiqtyO$ - &ShTAvi(gm)#SatiSca) (A8)

TS 5.1.9.1
ShaqDBirdI$kShayatiq ShaDvA Ruqtava# RuqtuBi#rEqvaina#M dIkShayati saqptaBi#rdIkShayati saqpta CandA(gm)#siq CandO#BirEqvaina#M dIkShayatiq viSvE# dEqvasya# nEqturitya#-nuqShTuBO$ttaqmayA# juhOtiq vAgvA a#nuqShTup tasmA$t prAqNAnAqM ~MvAgu#ttaqmai- ka#smAdaqkSharAqdanA$ptaM prathaqmaM paqdaM tasmAqd-yad-vAqcO&nA$ptaqM tanma#nuqShyA# upa# jIvanti pUqrNayA# juhOti pUqrNa i#vaq hi praqjApa#tiH - [  ] 45

TS 5.1.9.2
praqjApa#tEqrApatyaiq nyU#nayA juhOtiq nyU#nAqddhi praqjApa#tiH praqjA asRu#jata praqjAnAq(gm)q sRuShTyaiq yadaqrciShi# pravRuq~jjyAd-BUqtamava# rundhItaq yada~ggA#rEShu BaviqShyada~ggA#rEShuq pravRu#Nakti BaviqShya dEqvAva# rundhE BaviqShyaddhi BUyO# BUqtAd-dvAByAqM pravRu#Nakti dviqpAd-yaja#mAnaqH prati#ShThityaiq brahma#NAq vA EqShA yaju#ShAq saMBRu#tAq yaduqKA sA yadBidyEqtA&&*rtiqmArcCEq - [  ] 46

TS 5.1.9.3
-dyaja#mAnO haqnyEtA$&sya yaqj~jO mitraiqtAmuqKAM taqpEtyA#haq brahmaq vai miqtrO brahma#nnEqvainAqM prati#ShThApayatiq nA&&rtiqmArcCa#tiq yaja#mAnOq nAsya# yaqj~jO ha#nyatEq yadiq BidyE#taq tairEqva kaqpAlaiqH sa(gm) sRu#jEqth saiva tataqH prAya#ScittiqryO gaqtaSrIqH syAnma#thiqtvA tasyAva# daddhyAd-BUqtO vA EqSha sa svAM - [  ] 47

TS 5.1.9.4
dEqvatAqmupai#tiq yO BUti#kAmaqH syAdya uqKAyai# saqBaMvEqth sa Eqva tasya# syAqdatOq hyE#Sha saqBaMva#tyEqSha vai sva#yaqBUMrnAmaq Bava#tyEqva yaM kAqmayE#taq BrAtRu#vyamasmai janayEyaqmityaq-nyataqstasyAq-&&hRutyA&va# daddhyAth sAqkShAdEqvAsmaiq BrAtRu#vyaM janayatyambaqrIShAqdanna# kAmaqsyAva# daddhyAdaMbaqrIShEq vA anna#M BriyatEq sayO$nyEqvAnnaq - [  ] 48

TS 5.1.9.5
-mava# rundhEq mu~jjAqnava# dadhAqtyUrgvai mu~jjAq Urja#mEqvAsmAq api# dadhAtyaqgnirdEqvEByOq nilA#yataq sa kru#muqkaM prA&*vi#Sat krumuqkamava# dadhAtiq yadEqvAsyaq tatraq nya#ktaqM tadEqvAva# rundhaq AjyE#naq saM ~Myau$tyEqtadvA aqgnEH priqyaM dhAmaq yadAjya#M priqyENaiqvainaqM dhAmnAq sama#d^^rdhayaqtyathOq tEja#sAq - [  ] 49

TS 5.1.9.6
vai ka#kaMtIqmA da#dhAtiq BA EqvAva# rundhE SamIqmayIqmA da#dhAtiq SAntyaiq sIdaq tvaM mAqturaqsyA uqpasthaq iti# tiqsRuBi#rjAqtamupa# tiShThatEq traya# iqmE lOqkA EqShvE#va lOqkEShvAqvida#M gacCaqtyathO$ prAqNAnEqvA&&tman dha#ttE || 50
( praqjApa#tir - RucCEqth - svA - mEqvAnnaqM - tEja#sAq - catu#stri(gm)Sacca) (A9)

TS 5.1.10.1
na ha# smaq vai puqrA&gnirapa#raSuvRukNaM dahatiq tada#smai prayOqga Eqvar.Shi#rasvadayaqd-yada#gnEq yAniq kAniq cEti# saqmidhaqmA da#dhAqtyapa#raSuvRukNa-mEqvAsmai$ svadayatiq sarva#masmai svadatEq ya EqvaM 
~MvEdaudu#mbarIqmA da#dhAqtyUrgvA u#duqmbaraq Urja#mEqvAsmAq api# dadhAti praqjApa#tiraqgni-ma#sRujataq ta(gm) sRuqShTa(gm) rakShA(gg)#sya - [  ] 51

TS 5.1.10.2
-jiGA(gm)saqnthsa Eqtad-rA$kShOqGnama#paSyaqt tEnaq vai sarakShAq(gg)qsyapA#&hataq yad-rA$kShOqGnaM Bava#tyaqgnErEqva tEna# jAqtAd-rakShAq(gg)qsyapa# haqntyASva#tthIqmA da#dhAtyaSvaqtthO vai vanaqspatI#nA(gm) sapatnasAqhO viji#tyaiq vaika#~gkatIqmA da#dhAtiq BA EqvAva# rundhE SamIqmayIqmA da#dhAtiq SAntyaiq sa(gm)Si#taM mEq brahmOdE#ShAM bAqhU a#tiraqmityu#ttaqmE audu#mbarI - [  ] 52

TS 5.1.10.3
vAcayatiq brahma#Naiqva kShaqtra(gm) sa(gg) Sya#ti kShaqtrENaq brahmaq tasmA$d brAhmaqNO rA#jaqnya#vAqnatyaqnyaM brA$hmaqNaM tasmA$d-rAjaqnyO$ brAhmaqNavAqnatyaqnya(gm) rA#jaqnya#M mRuqtyurvA EqSha yadaqgniraqmRutaq(gm)q hira#Nya(gm) ruqkmamanta#raqM prati#mu~jcatEq &mRuta#mEqva mRuqtyOraqntad^^rdha#ttaq Eka#vi(gm)SatinirbAdhO 
BavaqtyEka#vi(gm)Satiqrvai dE#valOqkA dvAda#Saq mAsAqH pa~jcaqrtavaqstraya# iqmE lOqkA aqsAvA#diqtya - [  ] 53

TS 5.1.10.4
E#kaviq(gm)qSa EqtAva#ntOq vai dE#valOqkAstEBya# Eqva BrAtRu#vyamaqntarE#ti nirbAqdhairvai dEqvA asu#rAn nirbAqdhE#&kurvataq tanni#rbAqdhAnA$M nirbAdhaqtvaM ni#rbAqdhI Ba#vatiq BrAtRu#vyAnEqva ni#rbAqdhE ku#rutE sAvitriqyA prati#mu~jcatEq prasU$tyaiq naktOqShAsEtyutta#rayA &hOrAqtrAByA#mEqvainaq-mudya#cCatE dEqvA 
aqgniM dhA#rayan draviNOqdA ityA#ha prAqNA vai dEqvA dra#viNOqdA a#hOrAqtrAByA#mEqvaina#muqdyatya# - [  ] 54

TS 5.1.10.5
prAqNairdA#dhAqrA &&sI#naqH prati#mu~jcatEq tasmAqdAsI#nAH praqjAH prajA#yantE kRuShNAjiqnamutta#raqM tEjOq vai hira#NyaqM brahma# kRuShNAjiqnaM tEja#sA caiqvainaqM brahma#NA cOBaqyataqH pari#gRuhNAtiq ShaDu#dyAma(gm) Siqkya#M Bavatiq ShaDvA Ruqtava# RuqtuBi#rEqvainaq-mudya#cCatEq yad dvAda#SOdyAma(gm) saM~MvathsaqrENaiqva mauq~jjaM Ba#vaqtyUrgvai mu~jjA# Uqrjaivainaq(gm)q sa ( ) ma#d^^rdhayati supaqrNO#&si gaqrutmAqnityavE$kShatE rUqpamEqvAsyaiqtanma#hiqmAnaqM ~MvyAca#ShTEq diva#M gacCaq suva#H paqtEtyA#ha suvaqrgamEqvaina#M ~MlOqkaM ga#mayati || 55 
(rakShAq(gg)qsyau - du#baMri - Adiqtya - uqdyatyaq - saM - catu#rvi(gm)SatiSca) (A10)

TS 5.1.11.1
sami#ddhO aq~jjan kRuda#raM matIqnAM GRuqtama#gnEq madhu#maqt pinva#mAnaH | 
vAqjI vaha#n vAqjina#M jAtavEdO dEqvAnA$M ~MvakShi priqyamA saqdhastha$M ||
GRuqtEnAq~jjanthsaM paqthO dE#vaqyAnA$n prajAqnan vAqjyapyE#tu dEqvAn | 
anu# tvA saptE praqdiSa#H sacantA(gg) svaqdhAmaqsmai yaja#mAnAya dhEhi || 
IDyaqScAsiq vandya#Sca vAjinnAqSuScAsiq mEddhya#Sca saptE | 
aqgniShTvA# - [  ] 56

TS 5.1.11.2
dEqvairvasu#BiH saqjOShA$H prIqtaM ~Mvahni#M ~Mvahatu jAqtavE#dAH || 
stIqrNam baqrq.hiH suqShTarI#mA juShAqNOru pRuqthu pratha#mAnaM pRuthiqvyAM | 
dEqvEBi#ryuqktamadi#tiH saqjOShA$H syOqnaM kRu#NvAqnA su#viqtE da#dhAtu ||
EqtA u# vaH suqBagA# viqSvarU#pAq vipakShO#BiqH Sraya#mANAq udAtai$H |
RuqShvAH saqtIH kaqvaShaqH SumBa#mAnAq dvArO# dEqvIH su#prAyaqNA Ba#vantu ||
aqntaqrA miqtrAvaru#NAq cara#ntIq muKa#M ~Myaqj~jAnA#maqBi sa#M~MvidAqnE | 
uqShAsA# vA(gm) - [  ] 57

TS 5.1.11.3
suhiraqNyE su#SiqlpE Ruqtasyaq yOnA#viqha sA#dayAmi ||
praqthaqmA vA(gm)# saraqthinA# suqvarNA# dEqvau paSya#ntauq Buva#nAniq viSvA$ | 
api#prayaqM cOda#nA vAqM mimA#nAq hOtA#rAq jyOti#H praqdiSA# diqSantA$ ||
AqdiqtyairnOq BAra#tI vaShTu yaqj~ja(gm) sara#svatI saqha ruqdrairna# AvIt | 
iDOpa#hUtAq vasu#BiH saqjOShA# yaqj~jaM nO# dEvIraqmRutE#Shu dhatta ||
tvaShTA# vIqraM dEqvakA#maM jajAnaq tvaShTuqrarvA# jAyata AqSuraSva#H ( ) | 58

TS 5.1.11.4
tvaShTEqdaM ~MviSvaqM Buva#naM jajAna baqhOH kaqrtAra#miqha ya#kShi hOtaH ||
aSvO# GRuqtEnaq tmanyAq sama#ktaq upa# dEqvA(gm) Ru#tuqSaH pAtha# Etu | 
vanaqspati#-rdEvalOqkaM pra#jAqnannaqgninA# haqvyA sva#diqtAni# vakShat ||
praqjApa#tEqstapa#sA vAvRudhAqnaH saqdyO jAqtO da#dhiShE yaqj~jama#gnE | 
svAhA#kRutEna haqviShA# purOgA yAqhi sAqddhyA haqvira#dantu dEqvAH || 59
(aqgniShTvA# - vAq - maSvOq - dvica#tvAri(gm)Sacca) (A11)

Prasna Korvai with starting Padams of 1 to 11 Anuvaakams :- 
(sAqviqtrANiq - vyRu#ddhaq - mutkrA#ma - dEqvasya# Kanati - krUqraM -~MvA#ruqNaH - saqptaBiq - rEka#vi(gm)SatyA - ShaqDBi - rna ha# smaq - sami#ddhO aq~jja - nnEkA#daSa )

Korvai with starting Padams of 1, 11, 21 Series of Panchaatis :-
(sAqviqtrA - NyutkrA#ma - krUqraM -~MvA#ruqNaH - paqSava#H syuq - rna ha# smaq - nava#pa~jcAqSat)

First and Last Padam of First Prasnam of 5th Kandam
(sAqviqtrANi# - haqvira#dantu dEqvAH)

|| hari#H OM ||

|| kRuShNa yajurvEdIya taittirIya saMhitAyAM pa~jcamakANDE prathamaH praSnaH samAptaH ||
==================================
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

5.2	 pa~jcamakANDE dvitIyaH praSnaH - cityupakramABidhAnaM

TS 5.2.1.1
viShNu#muKAq vai dEqvA SCandO#BiriqmAn ~MlOqkAna#napajaqyya maqBya#jayaqnq.yad-vi#ShNukraqmAn krama#tEq viShNu#rEqva BUqtvA yaja#mAnaqSCandO#BiriqmAn ~MlOqkAna#napajaqyyamaqBi ja#yatiq viShNOqH kramO$&sya-BimAtiqhEtyA#ha gAyaqtrI vai pRu#thiqvI traiShThu#Bamaqntari#kShaqM jAga#tIq dyaurAnu#ShTuBIqrdiSaq SCandO#BirEqvEmAn ~MlOqkAn. ya#thA pUqrvamaqBi ja#yati praqjApa#tiraqgnima#sRujataq sO$&smAth sRuqShTaH - [  ] 1

TS 5.2.1.2
parA#~gaiqt tamEqtayA &nvaiqdakra#ndaqditiq tayAq vai sO$&gnEH priqyaM dhAmA&vA#rundhaq yadEqtAmaqnvAhAq-gnErEqvaitayA$ priqyaM dhAmA&va# rundha ISvaqrO vA EqSha parA$~g praqdaGOq yO vi#ShNukraqmAn krama#tE cataqsRuBiqrA va#rtatE caqtvAriq CandA(gm)#siq CandA(gm)#siq Kaluq vA aqgnEH priqyA taqnUH priqyAmEqvAsya# taqnuva#maqBi - [  ] 2

TS 5.2.1.3
paqryAva#rtatE dakShiqNA paqryAva#rtatEq svamEqva vIqrya#manu# paqryAva#rtatEq tasmAqd-dakShiqNO&d^^rdha# AqtmanO# vIqryA#vattaqrO&thO# AdiqtyasyaiqvA&&*vRutaqmanu# paqryAva#rtatEq SunaqSSEpaqmAjI#gartiqM ~Mvaru#NO&gRuhNAqth sa EqtAM ~MvA#ruqNIma#paSyaqt tayAq vai sa AqtmAna#M ~MvaruNapAqSAda#mu~jcaqd-varu#NOq vA EqtaM gRu#hNAtiq 
ya uqKAM pra#timuq~jcataq udu#ttaqmaM ~Mva#ruNaqpASa#-maqsmadityA#hAq-&&*tmAna#mEqvaitayA# - [  ] 3

TS 5.2.1.4
varuNapAqSAn mu#~jcaqtyA tvA#&*hAr.ShaqmityAqhA &&*hya#naq(gm)q hara#ti dhruqvastiqShThA &vi#cAcaliqrityA#haq prati#ShThityaiq viSa#stvAq sarvA# vA~jCaqntvityA#ha viqSaivainaq(gm)q sama#d^^rdhayatyaqsmin rAqShTramadhi# SraqyEtyA#ha rAqShTramEqvAsmi#n dhruqvama#kaqryaM kAqmayE#ta rAqShTra(gg) syAqditiq taM mana#sA 
dhyAyEd-rAqShTramEqva Ba#vaqtya - [  ] 4

TS 5.2.1.5
-grE# bRuqhannuqShasA#mUqd^^rdhvO a#sthAqdityAqhA&gra#mEqvaina(gm)# samAqnAnA$M karOti nirjagmiqvAn tama#saq ityA#haq tama# EqvAsmAqdapa# hantiq jyOtiqShA- &&gAqdityA#haq jyOti#rEqvA-smi#n dadhAti cataqsRuBi#H sAdayati caqtvAriq 
CandA(gm)#siq CandO#BirEqvA&-ti#cCandasOttaqmayAq varShmaq vA EqShA Canda#sAqM ~Myadati#cCandAq varShmaiqvaina(gm)# samAqnAnA$M karOtiq sadva#tI - [  ] 5

TS 5.2.1.6
Bavati saqttvamEqvaina#M gamayati vAthsaqprENOpa# tiShThata EqtEnaq vai va#thsaqprIrBA#landaqnO$&gnEH priqyaM dhAmA&vA#&rundhAq&gnErEqvaitEna# priqyaM dhAmA&va# rundha EkAdaqSaM Ba#vatyEkaqdhaiva yaja#mAnE vIqrya#M dadhAtiq stOmE#naq vai dEqvA aqsmin ~MlOqka A$d^^rdhnuvaqn CandO#BiraqmuShmiqnth stOma#syEvaq Kaluq vA 
Eqtad-rUqpaM ~Myad-vA$thsaqpraM ~Myad-vA$thsaqprENO#paqtiShTha#ta - [  ] 6

TS 5.2.1.7
iqmamEqva tEna# lOqkamaqBi ja#yatiq yad-vi#ShNukraqmAn krama#tEq&mumEqva tairlOqkamaqBi ja#yati pUrvEqdyuH prakrA#matyuttarEqdyurupa# tiShThatEq tasmAqd-yOgEq&nyAsA$M praqjAnAqM manaqH kShEmEq&nyAsAqM tasmA$d-yAyAvaqraH kShEqmyasyE#SEq tasmA$d-yAyAvaqraH kShEqmyamaqddhyava#syati muqShTI ka#rOtiq vAca#M ~MyacCati 
yaqj~jasyaq dhRutyai$ || 7 
(sRuqShTO$& - (1q) ByE# - tayA# - Bavatiq - sadva#tyu - paqtiShTha#tEq - dvica#tvAri(gm)Sacca) (A1)

TS 5.2.2.1
anna#paqtE&nna#sya nO dEqhItyA#hAq-gnirvA anna#patiqH sa EqvAsmAq annaqM praya#cCatyanamIqvasya# SuqShmiNaq ityA#hA-yaqkShmasyEtiq vAvaitadA#haq pra pra#dAqtAra#M tAriShaq Urja#M nO dhEhi dviqpadEq catu#Shpadaq ityA#hAq&&*SiSha#mEqvaitAmA SA$staq udu# tvAq viSvE# dEqvA ityA#ha prAqNA vai viSvE# dEqvAH - [  ] 8

TS 5.2.2.2
prAqNairEqvainaqmudya#cCaqtE &gnEq Bara#ntuq citti#BiqrityA#haq yasmA# Eqvaina#M ciqttAyOqdyacCa#tEq tEnaiqvainaq(gm)q sama#d^^rdhayati cataqsRuBiqrA sA#dayati caqtvAriq CandA(gm)#siq CandO#BirEqvA-ti#cCandasOttaqmayAq varShmaq vA EqShA Canda#sAqM ~Myadati#cCandAq varShmaiqvaina(gm)# samAqnAnA$M karOtiq sadva#tI Bavati saqttvamEqvaina#M gamayatiq prEda#gnEq jyOti#ShmAn - [  ] 9

TS 5.2.2.3
yAqhItyA#haq jyOti#rEqvAsmi#n dadhAti taqnuvAq vA EqSha hi#nastiq ya(gm) hiqnastiq mA hi(gm)#sIstaqnuvA$ praqjA ityA#ha praqjABya# Eqvaina(gm)# Samayatiq rakShA(gm)#siq vA Eqtad-yaqj~ja(gm) sa#cantEq yadana# uqthsarjaq-tyakra#ndaqdityanvA#haq rakSha#sAqmapa#hatyAq ana#sA vahaqn-tyapa#citi-mEqvAsmi#n dadhAtiq tasmA#danaqsvI ca# raqthI cAti#thInAq-mapa#citatamAq - [  ] 10

TS 5.2.2.4
vapa#citimAn Bavatiq ya EqvaM ~MvEda# saqmidhAq&gniM du#vasyaqtEti# GRutAnuShiqktAmava#sitE saqmidhaqmA da#dhAtiq yathA&ti#thayaq Aga#tAya saqrpiShva#dAtiqthyaM kriqyatE# tAqdRugEqva tad-gA#yatriqyA brA$hmaqNasya# gAyaqtrO 
hi brA$hmaqNastriqShTuBA# rAjaqnya#syaq traiShTu#BOq hi rA#jaqnyO$ &Psu Basmaq pra vE#SayatyaqPsuyO#niqrvA aqgniH svAmEqvainaqM ~MyOni#M gamayati tiqsRuBiqH pravE#Sayati triqvRudvA - [  ] 11

TS 5.2.2.5
aqgni-ryAvA#nEqvA&gnistaM pra#tiqShThAM ga#mayatiq parAq vA EqShO$&gniM ~Mva#patiq yO$&Psu Basma# pravEqSaya#tiq jyOti#ShmatIByAq-mava# dadhAtiq jyOti#rEqvA&smi#n dadhAtiq dvAByAqM prati#ShThityaiq parAq vA EqSha praqjAM paqSUn 
va#patiq yO$&Psu Basma# pravEqSaya#tiq puna#rUqrjA saqha raqyyEtiq puna#ruqdaiti# praqjAmEqva paqSUnAqtman dha#ttEq puna#stvA&&diqtyA - [  ] 12

TS 5.2.2.6
ruqdrA vasa#vaqH sami#ndhatAq-mityA#haiqtA vA EqtaM dEqvatAq agrEq samai$ndhataq tABi#rEqvainaq(gm)q sami#ndhEq bOdhAq sa bOqdhItyupa# tiShThatE bOqdhaya#tyEqvainaqM tasmA$th suqptvA praqjAH prabu#ddhyantE yathAsthAqnamupa# tiShThatEq tasmA$d-yathAsthAqnaM paqSavaqH punaqrEtyOpa# tiShThantE || 13
(vai viSvE# dEqvA - jyOti#ShmAq - napa#citatamau - triqvRudvA - A#diqtyA - dvica#tvAri(gm)Sacca) (A2)

TS 5.2.3.1
yAva#tIq vai pRu#thiqvI tasyai# yaqma Adhi#patyaqM parI#yAyaq yO vai yaqmaM dE#vaqyaja#namaqsyA ani#ryAcyAq&gniM ci#nuqtE yaqmAyai#naq(gm)q sa ci#nuqtE&pEqtE-tyaqddhyava#sAyayati yaqmamEqva dE#vaqyaja#namaqsyai niqryAcyAq- &&tmanEq&gniM ci#nuta iShvaqgrENaq vA aqsyA anA#mRuta-miqcCantOq nAvi#ndaqn tE dEqvA Eqtad-yaju#rapaSyaqnnapEqtEtiq yadEqtEnA$-dhyavasAqyayaqtya - [  ] 14

TS 5.2.3.2
-nA#mRuta EqvAgniM ci#nutaq uddha#ntiq yadEqvAsyA# amEqddhyaM tadapa# hantyaqpO&vO$kShatiq SAntyaiq sika#tAq ni va#patyEqtadvA aqgnErvai$SvAnaqrasya# rUqpa(gm) rUqpENaiqva vai$SvAnaqramava# rundhaq UShAqn niva#patiq puShTiqrvA EqShA praqjana#naqM ~MyadUShAqH puShTyA#mEqva praqjana#nEq&gniM ci#nuqtE&thO# saqj~jAMna# Eqva 
saqj~jAMnaq(gg)q hyE#tat - [  ] 15

TS 5.2.3.3
pa#SUqnAM ~MyadUShAq dyAvA#pRuthiqvI saqhA&&stAqM tE vi#yaqtI a#brUtAqmastvEqva nau# saqha yaqj~jiyaqmitiq yadaqmuShyA# yaqj~jiyaqmAsIqt tadaqsyAma#dadhAqt ta UShA# aBavaqnq yadaqsyA yaqj~jiyaqmAsIqt tadaqmuShyA#madadhAqt tadaqdaScaqndrama#si kRuqShNamUShA$n niqvapa#nnaqdO dhyA#yEqd dyAvA#pRuthiqvyOrEqva yaqj~jiyEq&gniM ci#nutEq &ya(gm) sO aqgniriti# viqSvAmi#trasya - [  ] 16

TS 5.2.3.4
sUqktaM Ba#vatyEqtEnaq vai viqSvAmi#trOq&gnEH priqyaM dhAmA &vA#rundhAqgnErEqvaitEna# priqyaM dhAmAva# rundhEq CandO#Biqrvai dEqvAH su#vaqrgaM ~MlOqkamA#yaqn cata#sraqH prAcIqrupa# dadhAti caqtvAriq CandA(gm)#siq CandO#BirEqva tad-yaja#mAnaH suvaqrgaM ~MlOqkamE#tiq tEShA(gm)# suvaqrgaM ~MlOqkaM ~MyaqtAM diSaqH sama#vlIyantaq tE dvE 
puqrastA$th saqmIcIq upA#dadhataq dvE - [  ] 17

TS 5.2.3.5
paqScAth saqmIcIq tABiqrvai tEdiSO#&dRu(gm)haqnq yaddvE puqrastA$th saqmIcI# upaqdadhA#tiq dvE paqqScAth saqmIcI# diqSAM ~MvidhRu#tyAq athO# paqSavOq vai CandA(gm)#si paqSUnEqvAsmai# saqmIcO# dadhAtyaqShTAvupa# dadhAtyaqShTAkSha#rA gAyaqtrI gA#yaqtrO$&gni-ryAvA#nEqvAgnistaM ci#nutEq&ShTAvupa# dadhAtyaqShTAkSha#rA gAyaqtrI 
gA#yaqtrI su#vaqrgaM ~MlOqkama~jja#sA vEda suvaqrgasya# lOqkasyaq - [  ] 18

TS 5.2.3.6
praj~jA$tyaiq trayO#daSa lOkaMpRuqNA upa# dadhAqtyEka#vi(gm)SatiqH saMpa#dyantE pratiqShThA vA E#kaviq(gm)qSaH pra#tiqShThA gAr.ha#patya Ekaviq(gm)qSasyaiqva pra#tiqShThAM gAr.ha#patyaqmanuq prati# tiShThatiq pratyaqgniM ci#kyAqnasti#ShThatiq ya EqvaM ~MvEdaq pa~jca#citIkaM cinvIta prathaqmaM ci#nvAqnaH pA~gktO# yaqj~jaH pA~gktA$H 
paqSavO# yaqj~jamEqva paqSUnava# rundhEq trici#tIkaM cinvIta dviqtIya#M cinvAqnastraya# iqmE lOqkA EqShvE#va lOqkEShuq - [  ] 19

TS 5.2.3.7
prati#tiShThaq-tyEka#citIkaM cinvIta tRuqtIya#M cinvAqna E#kaqdhA vai su#vaqrgO lOqka E#kaqvRutaiqva su#vargaM ~MlOqkamE#tiq purI#ShENAqByU#hatiq tasmA$nmAq(gm)q sEnAsthi# CaqnnaM na duqScarmA# Bavatiq ya EqvaM ~MvEdaq pa~jcaq cita#yO Bavanti paq~jcaBiqH purI#ShairaqByU#hatiq daSaq saMpa#dyantEq daSA$kSharA viqrADanna#M ~MviqrAD 
viqrAjyEqvA&nnAdyEq prati#tiShThati || 20 
(aqdhyaqvaqsAqyaya#tiq - hyE#ta - dviqSvAmi#trasyA - dadhataq dvE - lOqkasya# - lOqkEShu# -saqptaca#tvAri(gm)Sacca) (A3)

TS 5.2.4.1
vi vA Eqtau dvi#ShAtEq yaSca# puqrA&gniryaScOqKAyAq(gm)q sami#taqmiti# cataqsRuBiqH saM niva#pati caqtvAriq CandA(gm)#siq CandA(gm)#siq Kaluq vA aqgnEH priqyA taqnUH priqyayaiqvainau# taqnuvAq sa(gm) SA$stiq sami#taqmityA#haq tasmAqdbrahma#NA kShaqtra(gm) samE#tiq yath^^saqM nyupya# viqhara#tiq tasmAqd brahma#NA kShaqtraM ~MvyE$tyRuqtuBiq - [  ] 21

TS 5.2.4.2
-rvA EqtaM dI$kShayantiq sa RuqtuBi#rEqva viqmucyO# mAqtEva# puqtraM pRu#thiqvI pu#rIqShya#mityA#haq-rtuBi#rEqvaina#M dIkShayiqtvartuBiqrvi mu#~jcati vaiSvAnaqryA Siqkya#mA da#ttE svaqdaya#tyEqvaina#-nnair.RuqtIH kRuqShNA-stiqsra-stuSha#pakvA Bavantiq nir.Ru#tyaiq vA Eqtad-BA#gaqdhEyaqM ~Myat tuShAq nir.Ru#tyai rUqpaM kRuqShNa(gm) rUqpENaiqva nir.Ru#tiM niqrava#dayata iqmAM diSa#M ~MyantyEqShA - [  ] 22

TS 5.2.4.3
vai nir.Ru#tyaiq dik svAyA#mEqva diqSi nir.Ru#tiM niqrava#dayatEq svakRu#taq iri#Naq upa# dadhAti pradaqrE vaiqtadvai nir.Ru#tyA Aqyata#naq(gg)q sva EqvA&&*yata#nEq nir.Ru#tiM niqrava#dayatE Siqkya#maqByupa# dadhAti nair.RuqtO vai pASa#H sAqkShAdEqvaina#M nir.RutipAqSAn-mu#~jcati tiqsra upa# dadhAti trEdhAvihiqtO vai puru#ShOq yAvA#nEqva puru#ShaqstasmAqn-nir.Ru#tiqmava# yajatEq parA#cIqrupa# - [  ] 23

TS 5.2.4.4
dadhAtiq parA#cImEqvAsmAqn-nir.Ru#tiqM praNu#daqtE &pra#tIkShaqmA ya#ntiq nir.Ru#tyA aqntar.hi#tyai mArjayiqtvOpa# tiShThantE mEddhyaqtvAyaq gAr.ha#patyaqmupa# tiShThantE nir.Ruti lOqka Eqva ca#riqtvA pUqtA dE#valOqkamuqpAva#rtantaq EkaqyOpa# tiShThanta Ekaqdhaiva yaja#mAnE vIqrya#M dadhati niqvESa#naH saq~ggama#nOq vasU#nAqmityA#ha praqjA vai paqSavOq vasu# praqjayaiqvaina#M paqSuBiqH sama#d^^rdhayanti || 24
(RuqtuBi# - rEqShA- parA#cIqrupAq - ShTAca#tvAri(gm)Sacca) (A4)

TS 5.2.5.1
puqruqShaqmAqtrENaq vi mi#mItE yaqj~jEnaq vai puru#ShaqH saMmi#tO yaj~japaqruShaiqvainaqM ~Mvimi#mItEq yAvAqn puru#Sha Uqd^^rdhvabA#huqstAvA$n BavatyEqtAvaqdvai puru#ShE vIqrya#M ~MvIqryE#NaiqvainaqM ~Mvi mi#mItE paqkShI Ba#vatiq na hya#paqkShaH pati#tuq-mar.ha#tyaraqtninA# paqkShau drAGI#yA(gm)sau BavataqstasmA$t paqkShapra#vayA(gm)siq vayA(gm)#si vyAmamAqtrau paqkShau caq pucCa#M ca BavatyEqtAvaqdvai puru#ShE vIqrya#M - [  ] 25

TS 5.2.5.2
~MvIqrya#saMmitOq vENu#nAq vi mi#mIta AgnEqyO vai vENu#H sayOniqtvAyaq yaju#ShA yunaktiq yaju#ShA kRuShatiq vyAvRu#ttyai ShaDgaqvEna# kRuShatiq ShaD vA Ruqtava# RuqtuBi#rEqvaina#M kRuShatiq yad dvA#daSagaqvEna# saM~MvathsaqrENaiqvE yaM ~MvA aqgnE-ra#tidAqhAda#biBEqth saitad dvi#guqNama#paSyat kRuqShTaM cAkRu#ShTaM 
caq tatOq vA iqmAM nA&tya#dahaqdyat kRuqShTaM cAkRu#ShTaM caq - [  ] 26

TS 5.2.5.3
Bava#tyaqsyA ana#tidAhAya dviguqNaM tvA aqgni-mudya#ntu-mar.haqtItyA#huqryat kRuqShTaM cAkRu#ShTaM caq Bava#tyaqgnErudya#tyA EqtAva#ntOq vai paqSavO$ dviqpAda#Scaq catu#ShpAdaScaq tAn. yat prAca# uthsRuqjEd-ruqdrAyApi# daddhyAqd-yad-da#kShiqNA piqtRuByOq nidhu#vEqdyat praqtIcOq rakShA(gm)#si hanyuqrudI#caq uthsRu#jatyEqShA vai dE#vamanuqShyANA(gm)# SAqntA dik - [  ] 27

TS 5.2.5.4
tAmEqvainAqnanUth sRu#jaqtyathOq KalviqmAM diSaqmuth sRu#jatyaqsau vA A#diqtyaH prAqNaH prAqNamEqvainAq-nanUthsRu#jati dakShiqNA paqryAva#rtantEq svamEqva vIqrya#manu# paqryAva#rtantEq tasmAqd-dakShiqNO&d^^rdha# AqtmanO# vIqryA#vattaqrO&thO# AdiqtyasyaiqvA&&*vRutaqmanu# paqryAva#rtantEq tasmAqt parA$~jcaH paqSavOq 
vi ti#ShThantE praqtya~jcaq A va#rtantE tiqsrasti#sraqH sItA$H - [  ] 28

TS 5.2.5.5
kRuShati triqvRuta#mEqva ya#j~jamuqKE vi yA#tayaqtyOSha#dhIrvapatiq brahmaqNA&nnaqmava# rundhEq &rkE$&rkaScI#yatE caturdaqSaBi#rvapati saqpta grAqmyA OSha#dhayaH saqptA&&raqNyA uqBayI#ShAqmava#ruddhyAq anna#syAnnasya vapaqtyanna#syA-nnaqsyAva#ruddhyai kRuqShTE va#pati kRuqShTE hyOSha#dhayaH pratiqtiShTha#ntyanusIqtaM ~Mva#patiq prajA$tyai dvAdaqSasuq sItA#su vapatiq dvAda#Saq mAsA$H saM~MvathsaqraH sa#M~MvathsaqrENaiqvAsmAq 
anna#M pacatiq yada#gniqci - [  ] 29

TS 5.2.5.6
-dana#varuddhasyA-SnIqyAdava#-ruddhEnaq vyRu#ddhyEtaq yE vanaqspatI#nAM Palaqgraha#yaq-stAniqddhmE&piq prOkShEq-dana#varuddhaqsyA-va#ruddhyai diqgByO lOqShTAnth sama#syati diqSAmEqva vIqrya#mavaqruddhya# diqSAM ~MvIqryE$&gniM ci#nutEq yaM dviqShyAd-yatraq sa syAt tasyai# diqSO lOqShTamA ha#rEqdiShaq-mUrja#maqhamiqta A da#daq itISha#mEqvOrjaqM tasyai# diqSO&va# ( ) rundhEq kShOdhu#kO Bavatiq yastasyA$M diqSi Bava#tyuttaravEqdimupa# vapatyuttaravEqdyA(gg) hya#gniScIqyatE &thO# paqSavOq vA u#ttaravEqdiH paqSUnEqvAva# ruqndhE&thO# yaj~japaqruShO&na#ntarityai || 30
(caq BaqvaqtyEqtAvaqdvai puru#ShE vIqrya#M - ~MyatkRuqShTa~jcA&kRu#ShTa~jcaq - diK- sItA# - agniqci - davaq - pa~jca#vi(gm)SatiSca) (A5)

TS 5.2.6.1
agnEq tavaq SravOq vayaq itiq sika#tAq ni va#patyEqtadvA aqgnErvai$SvAnaqrasya# sUqkta(gm) sUqktEnaiqva vai$SvAnaqramava# rundhE ShaqDBirni va#patiq ShaDvA Ruqtava#H saM~MvathsaqraH sa#M~MvathsaqrO$&gnirvai$SvAnaqraH sAqkShAdEqva vai$SvAnaqramava# rundhE samuqdraM ~Mvai nAmaiqtacCanda#H samuqdramanu# praqjAH prajA#yantEq yadEqtEnaq sika#tA niq vapa#ti praqjAnAM$ praqjana#nAqyEndrO# - [  ] 31

TS 5.2.6.2
vRuqtrAyaq vajraqM prAha#raqth sa trEqdhA vya#Bavaqth sPyastRutI#yaq(gm)q rathaqstRutI#yaqM ~MyUpaqstRutI#yaqM ~MyE$&ntaSSaqrA aSI$ryantaq tAH Sarka#rA aBavaqn tacCarka#rANA(gm) SarkaraqtvaM ~MvajrOq vai Sarka#rAH paqSuraqgni-ryacCarka#rABiraqgniM pa#rimiqnOtiq vajrE#NaiqvAsmai# paqSUn pari# gRuhNAtiq tasmAqd-vajrE#Na paqSavaqH pari#gRuhItAqstasmAqth sthEyAqnasthE#yasOq nOpa# haratE trisaqptABi#H paqSukA#masyaq - [  ] 32

TS 5.2.6.3
pari# minuyAth saqpta vai SI#r.ShaqNyA$H prAqNAH prAqNAH paqSava#H prAqNairEqvAsmai# paqSUnava# rundhE triNaqvABiq-rBrAtRu#vyavata-striqvRuta#mEqva vajra(gm)# saqBRuMtyaq BrAtRu#vyAyaq praha#ratiq stRutyAq apa#rimitABiqH pari# minuyAq-dapa#rimitaqsyA-va#ruddhyaiq yaM kAqmayE#tApaqSuH syAqdityapa#rimityaq tasyaq Sarka#rAqH sika#tAq vyU#hEqdapa#rigRuhIta EqvAsya# viShUqcInaq(gm)q rEtaqH parA# si~jcatyapaqSurEqva Ba#vatiq - [  ] 33

TS 5.2.6.4
yaM kAqmayE#ta paSuqmAnth syAqditi# pariqmityaq tasyaq Sarka#rAqH sika#tAq vyU#hEqt pari#gRuhIta EqvAsmai# samIqcInaq(gm)q rEta#H si~jcati paSuqmAnEqva Ba#vati sauqmyA vyU#hatiq sOmOq vai rE#tOqdhA rEta# Eqva tad-da#dhAti gAyatriqyA 
brA$hmaqNasya# gAyaqtrO hi brA$hmaqNa-striqShTuBA# rAjaqnya#syaq traiShTu#BOq hi rA#jaqnya#H SaqmyuM bA#r.haspaqtyaM mEdhOq nOpA#namaqth sO$&gniM prA&vi#Saqth - [  ] 34

TS 5.2.6.5
sO$&gnEH kRuShNO# rUqpaM kRuqtvOdA#yataq sO&SvaqM prA&vi#Saqth sO&Sva#syA-vAntaraSaqPO#-Bavaqd-yadaSva#mAkraqmaya#tiq ya Eqva mEdhO&SvaqM prA&vi#Saqt tamEqvAva# rundhE praqjApa#tinAq&gniScE#taqvya# ityA#huH prAjApaqtyO&SvOq yadaSva#mAkraqmaya#ti praqjApa#tinaiqvA&gniM ci#nutE puShkarapaqrNamupa# dadhAtiq 
yOniqrvA aqgnEH pu#ShkarapaqrNa(gm) sayO#ni- ( ) -mEqvAgniM ci#nutEq &pAM pRuqShThamaqsItyupa# dadhAtyaqpAM ~MvA Eqtat pRuqShThaM ~Myat pu#ShkarapaqrNa(gm) rUqpENaiqvainaqdupa# dadhAti || 35
(indra#H - paqSukA#masya - Bavatya - viSaqth - sayO#niM - ~Mvi(gm)SaqtiSca#) (A6)

TS 5.2.7.1
brahma# jaj~jAqnamiti# ruqkmamupa# dadhAtiq brahma#muKAq vai praqjApa#tiH praqjA a#sRujataq brahma#muKA Eqva tat praqjA yaja#mAnaH sRujatEq brahma# jaj~jAqnamityA#haq tasmA$dbrAhmaqNO muKyOq muKyO# Bavatiq ya EqvaM ~MvEda# brahmavAqdinO# vadantiq na pRu#thiqvyAM nAntari#kShEq na diqvya#gniScE#taqvya# itiq yat pRu#thiqvyAM ci#nvIqta 
pRu#thiqvI(gm) SuqcA&rpa#yEqnnauSha#dhayOq na vanaqspata#yaqH - [  ] 36

TS 5.2.7.2
pra jA#yEraqnaq. yadaqntari#kShE cinvIqtAntari#kSha(gm) SuqcA&rpa#yEqnna vayA(gm)#siq pra jA#yEraqnq. yad-diqvi ci#nvIqta diva(gm)# SuqcA&rpa#yEqnna paqrjanyO# var.ShEdruqkmamupa# dadhAtyaqmRutaqM ~Mvai hira#NyamaqmRuta# EqvAgniM ci#nutEq prajA$tyai hiraqNmayaqM puru#Shaqmupa# dadhAti yajamAnalOqkasyaq vidhRu#tyaiq yadiShTa#kAyAq AtRu#NNamanUpadaqddhyAt pa#SUqnAM caq yaja#mAnasya ca prAqNamapi# daddhyAd dakShiNaqtaH - [  ] 37

TS 5.2.7.3
prA~jcaqmupa# dadhAti dAqdhAra# yajamAnalOqkaM na pa#SUqnAM caq yaja#mAnasya ca prAqNamapi# dadhAqtyathOq KalviShTa#kAyAq AtRu#NNaqmanUpa# dadhAti prAqNAnAqmuthsRu#ShTyai draqPsaSca#skaqndEtyaqBi mRu#Satiq hOtrA$svEqvainaqM prati#ShThApayatiq srucAqvupa# dadhAqtyAjya#sya pUqrNAM kA$rShmaryaqmayI$M daqddhnaH 
pUqrNA-maudu#baMrImiqyaM ~Mvai kA$rShmaryaqmayyaqsAvau-du#baMrIqmE EqvOpa# dhattE - [  ] 38

TS 5.2.7.4
tUqShNImupa# dadhAtiq na hImE yajuqShA&&ptuqmar.ha#tiq dakShi#NAM kArShmaryaqmayIq-mutta#rAqmau-du#mbarIqM tasmA#daqsyA aqsAvuttaqrA &&jya#sya pUqrNAM kA$rShmaryaqmayIqM ~MvajrOq vA AjyaqM ~Mvajra#H kArShmaqryO# vajrE#Naiqva yaqj~jasya# dakShiNaqtO rakShAq(gg)qsyapa# hanti daqddhnaH pUqrNAmaudu#mbarIM paqSavOq vai daddhyUrgu#duqmbara#H paqSuShvEqvOrja#M dadhAti pUqrNE upa# dadhAti pUqrNE Eqvaina# - [  ] 39

TS 5.2.7.5
maqmuShmi#n ~MlOqka upa#tiShThEtE viqrAjyaqgniScE#taqvya# ityA#huqH srugvai viqrADyath srucA#vupaqdadhA#ti viqrAjyEqvAgniM ci#nutE yaj~jamuqKEya#j~jamuKEq vai kriqyamA#NE yaqj~ja(gm) rakShA(gm)#si jiGA(gm)santi yaj~jamuqKa(gm) ruqkmO yad-ruqkmaM ~MvyA#GAqraya#ti yaj~jamuqKAdEqva rakShAq(gg)qsyapa# hanti paq~jcaBiqvyA GA#rayatiq 
pA~gktO# yaqj~jO yAvA#nEqva yaqj~jastasmAqd-rakShAq(gg)qsyapa# hantyakShNaqyAvyA GA#rayatiq tasmA#dakShNaqyA ( ) paqSavO&~ggA#niq pra ha#rantiq prati#ShThityai || 40 
 (vanaqspata#yO- dakShiNaqtO- dha#tta- EnaqM- tasmA# dakShNaqyA-pa~jca# ca) (A7)

TS 5.2.8.1
svaqyaqmAqtRuqNNAmupa# dadhAtIqyaM ~Mvai sva#yamAtRuqNNEmAmEqvOpa# dhaqttE &Svaqmupa# GrApayati prAqNamEqvAsyA$M dadhAqtyathO$ prAjApaqtyO vA aSva#H praqjApa#tinaiqvA&gniM ci#nutE prathaqmEShTa#kOpadhIqyamA#nA paSUqnAM caq yaja#mAnasya ca prAqNamapi# dadhAti svayamAtRuqNNA Ba#vati prAqNAnAqmuthsRu#ShTyAq athO# suvaqrgasya# lOqkasyAnu#KyAtyA aqgnAvaqgniScE#taqvya# ityA#hurEqSha vA - [  ] 41

TS 5.2.8.2
aqgnirvai$SvAnaqrO yadbrA$hmaqNastasmai$ prathaqmAmiShTa#kAqM ~Myaju#ShkRutAqM praya#cCEqt tAM brA$hmaqNaScOpa# daddhyAtA-maqgnAvEqva tadaqgniM ci#nuta ISvaqrO vA EqSha ArtiqmArtOqryO-&vi#dvAqniShTa#kA-mupaqdadhA#tiq trIn. varA$n dadyAqt trayOq vai prAqNAH prAqNAnAq(gg)q spRutyaiq dvAvEqva dEyauq dvau hi prAqNAvEka# 
Eqva dEyaq EkOq hi prAqNaH paqSu - [  ] 42

TS 5.2.8.3
-rvA EqSha yadaqgnirna Kaluq vai paqSavaq Aya#vasE ramantE dUrvEShTaqkAmupa# dadhAti paSUqnAM dhRutyaiq dvAByAqM prati#ShThityaiq kANDA$t kANDAt praqrOhaqntItyA#haq kANDE#nakANDEnaq hyE#ShA pra#tiqtiShTha#tyEqvA nO# dUrvEq prata#nu saqhasrE#Na SaqtEnaq cEtyA#ha sAhaqsraH praqjApa#tiH praqjApa#tEqrAptyai# dEvalaqkShmaM ~Mvai tryA#liKiqtA tAmutta#ralakShmANaM dEqvA upA#dadhaqtA-dha#ralakShmANaq-masu#rAq yaM - [  ] 43

TS 5.2.8.4
kAqmayE#taq vasI#yAnth syAqdityutta#ralakShmANaqM tasyOpa# daddhyAqd-vasI#yAnEqva Ba#vatiq yaM kAqmayE#taq pApI#yAnth syAqdityadha#ralakShmANaqM tasyOpa# daddhyAdasurayOqni-mEqvainaqmanuq parA# BAvayatiq pApI#yAn Bavati tryAliKiqtA Ba#vatIqmE vai lOqkAstryA#liKiqtaiBya Eqva lOqkEByOq BrAtRu#vyamaqntarEqtya~ggi#rasaH suvaqrgaM ~MlOqkaM ~MyaqtaH pu#rOqDASa#H kUqrmO BUqtvA&nuq prAsa#rpaq - [  ] 44

TS 5.2.8.5
-dyat kUqrmamu#paqdadhA#tiq yathA$ kShEtraqvida~jja#sAq naya#tyEqvamEqvaina#M kUqrmaH su#vaqrgaM ~MlOqkama~jja#sA nayatiq mEdhOq vA EqSha pa#SUqnAM ~Myat kUqrmO yat kUqrmamu#paq dadhA#tiq svamEqva mEdhaqM paSya#ntaH paqSavaq upa# tiShThantE SmaSAqnaM ~MvA Eqtat kri#yatEq yanmRuqtAnA$M paSUqnA(gm) SIqrq.ShANyu#padhIqyantEq yajjIva#ntaM 
kUqrmamu#paq dadhA#tiq tEnASma#SAnacidvAstaqvyO# vA EqSha yat - [  ] 45

TS 5.2.8.6
kUqrmO madhuq vAtA# RutAyaqta iti# daqddhnA ma#dhumiqSrENAqBya#nakti svaqdaya#tyEqvaina#M grAqmyaM ~MvA EqtadannaqM ~Myad-daddhyA#raqNyaM madhuq yaddaqddhnA ma#dhumiqSrENA$ ByaqnaktyuqBayaqsyA &va#ruddhyai maqhI dyauH pRu#thiqvI ca# naq ityA#hAq &&ByAmEqvaina#muBaqyataqH pari#gRuhNAtiq prA~jcaqmupa# dadhAti suvaqrgasya# lOqkasyaq sama#ShTyai puqrastA$t praqtya~jcaqmupa# dadhAtiq tasmA$t - [  ] 46

TS 5.2.8.7
puqrastA$t praqtya~jca#H paqSavOq mEdhaqmupa# tiShThantEq yO vA apa#nABimaqgniM ci#nuqtE yaja#mAnasyaq nABiqmanuq pravi#Satiq sa E#namISvaqrO hi(gm)si#tOruqlUKa#laqmupa# dadhAtyEqShA vA aqgnErnABiqH sanA#BimEqvA&gniM ci#nuqtE hi(gm)#sAyAq audu#mbaraM BavaqtyUrgvA u#duqmbaraq Urja#mEqvAva# rundhE maddhyaqta upa# dadhAti maddhyaqta EqvAsmAq Urja#M dadhAtiq tasmA$n-( )-maddhyaqta UqrjA Bu#~jjataq iya#d-Bavati praqjApa#tinA yaj~jamuqKEnaq saMmi#taqmava# haqntyanna#mEqvAka#-rvaiShNaqvyarcOpa# dadhAtiq viShNuqrvai yaqj~jO vai$ShNaqvA vanaqspata#yO yaqj~ja Eqva yaqj~jaM prati#ShThApayati || 47
(EqSha vai - paqSu - rya - ma#sarpa - dEqSha yat - tasmAqt - tasmA$th - saqptavi(gm)#SatiSca) (A8)

TS 5.2.9.1
EqShAM ~MvA EqtallOqkAnAqM jyOtiqH samBRu#taqM ~MyaduqKA yaduqKA-mu#paqdadhA$tyEqBya Eqva lOqkEByOq jyOtiqrava# rundhE maddhyaqta upa# dadhAti maddhyaqta EqvAsmaiq jyOti#rdadhAtiq tasmA$nmaddhyaqtO jyOtiqrupA$&&smahEq sika#tABiH 
pUrayatyEqtadvA aqgnErvai$SvAnaqrasya# rUqpa(gm) rUqpENaiqva vai$SvAnaqramava# rundhEq yaM kAqmayE#taq kShOdhu#kaH syAqdityUqnAM tasyOpa# - [  ] 48

TS 5.2.9.2
daddhyAqt kShOdhu#ka Eqva Ba#vatiq yaM kAqmayEqtA-nu#padasyaq-danna#madyAqditi# pUqrNAM tasyOpa# daddhyAqdanu#padasya-dEqvAnna#matti saqhasraqM ~Mvai pratiq puru#ShaH paSUqnAM ~Mya#cCati saqhasra#maqnyE paqSavOq maddhyE# puruShaSIqrq.Shamupa# dadhAti savIryaqtvAyOq-KAyAqmapi# dadhAti pratiqShThAmEqvaina#d-gamayatiq vyRu#ddhaqM ~MvA Eqtat prAqNaira#mEqddhyaM ~Myat pu#ruShaSIqr.ShamaqmRutaqM Kaluq vai prAqNA - [  ] 49

TS 5.2.9.3
aqmRutaq(gm)q hira#NyaM prAqNEShu# hiraNyaSaqlkAn pratya#syati pratiqShThAmEqvaina#d-gamayiqtvA prAqNaiH sama#d^^rdhayati daqddhnA ma#dhumiqSrENa# pUrayati madhaqvyO#&sAqnIti# SRutAtaq~gkyE#na mEddhyaqtvAya# grAqmyaM ~MvA EqtadannaqM ~Myad-daddhyA#raqNyaM madhuq yaddaqddhnA ma#dhumiqSrENa# pUqraya#tyuqBayaqsyA-va#ruddhyai paSuSIqrq.ShANyupa# dadhAti paqSavOq vai pa#SuSIqrq.ShANi# paqSUnEqvAva# rundhEq yaM kAqmayE#tApaqSuH syAqditi# - [  ] 50 

TS 5.2.9.4
viShUqcInA#niq tasyOpa# daddhyAqd-viShU#ca EqvAsmA$t paqSUn da#dhAtyapaqSurEqva Ba#vatiq yaM kAqmayE#ta paSuqmAnth-syAqditi# samIqcInA#niq tasyOpa# daddhyAth saqmIca# EqvAsmai# paqSUn da#dhAti paSuqmAnEqva Ba#vati puqrastA$t pratIqcInaqmaSvaqsyOpa# dadhAti paqScAt prAqcIna#mRuShaqBasyA-pa#SavOq vA aqnyE gO# aqSvEBya#H paqSavO# gO aqSvAnEqvAsmai# saqmIcO# dadhAtyEq-tAva#ntOq vai paqSavO$ - [  ] 51

TS 5.2.9.4
dviqpAda#Scaq catu#ShpAdaScaq tAn. vA Eqtadaqgnau prada#dhAtiq yat pa#SuSIqrq.ShANyu#paq-dadhA$tyaq-mumA#raqNyamanu# tE diSAqmItyA#ha grAqmyEBya# Eqva paqSuBya# AraqNyAn paqSU~jCucaqmanUthsRu#jatiq tasmA$th saqmAva#t paSUqnAM praqjAya#mAnAnA-mAraqNyAH paqSavaqH kanI#yA(gm)saH SuqcA hyRu#tAH sa#rpaSIqrq.Shamupa# dadhAtiq yaiva saqrpE tviShiqstAmEqvAva# rundhEq - [  ] 52

TS 5.2.9.5
yath sa#mIqcIna#M paSuSIqrq.Shairu#pa daqddhyAd grAqmyAn paqSUn da(gm)Su#kAH syuqryad-vi#ShUqcIna#-mAraqNyAn. yaju#rEqva va#dEqdavaq tAM tviShi(gm)# rundhEq yA saqrpE na grAqmyAn paqSUn. hiqnastiq nA&&*raqNyAnathOq KalU#paqdhEya#mEqva yadu#paqdadhA#tiq tEnaq tAM tviShiqmava# rundhEq yA saqrpE yad-yajuqrvada#tiq tEna# SAqntaM || 53
(UqnAntasyOpa# - prAqNAH - syAqditiq - vai paqSavO# - rundhEq - catu#ScatvAri(gm)Sacca) (A9)

TS 5.2.10.1
paqSurvA EqSha yadaqgniryOniqH Kaluq vA EqShA paqSOrvi kri#yatEq yat prAqcIna#maiShTaqkAd-yaju#H kriqyatEq rEtO#&paqsyA# apaqsyA# upa# dadhAtiq yOnA#vEqva rEtO# dadhAtiq pa~jcOpa# dadhAtiq pA~gktA$H paqSava#H paqSUnEqvAsmaiq praja#nayatiq pa~jca# dakShiNaqtO vajrOq vA a#paqsyA# vajrE#Naiqva yaqj~jasya# 
dakShiNaqtO rakShAq(gg)qsyapa# hantiq pa~jca# paqScAt - [  ] 54

TS 5.2.10.2
prAcIqrupa# dadhAti paqScAdvai prAqcInaq(gm)q rEtO# dhIyatE paqScAdEqvAsmai$ prAqcInaq(gm)q rEtO# dadhAtiq pa~jca# puqrastA$t praqtIcIqrupa# dadhAtiq pa~jca# paqScAt prAcIqstasmA$t prAqcInaq(gm)q rEtO# dhIyatE praqtIcI$H praqjA jA#yantEq 
pa~jcO$ttaraqta SCa#ndaqsyA$H paqSavOq vai Ca#ndaqsyA$H paqSUnEqva prajA#tAqnth svamAqyata#namaqBi paryU#hata iqyaM ~MvA aqgnE-ra#tidAqhAda#biBEqth saitA - [  ] 55

TS 5.2.10.3
a#paqsyA# apaSyaqt tA upA#dhattaq tatOq vA iqmAM nAtya#dahaqd-yada#paqsyA# upaqdadhA$tyaqsyA ana#tidAhAyOqvAca# hEqyamadaqdith sa brahmaqNA&nnaqM ~MyasyaiqtA u#padhIqyAntaiq ya u# cainA EqvaM~MvE daqditi# prANaqBRutaq upa# dadhAtiq rEta#syEqva prAqNAn da#dhAtiq tasmAqd-vada#n prAqNan paSya#~jCRuqNvan paqSurjA#yatEq &yaM puqrO - [  ] 56

TS 5.2.10.4
Buvaq iti# puqrastAqdupa# dadhAti prAqNamEqvaitABi#-rdAdhArAq&yaM da#kShiqNA viqSvakaqrmEti# dakShiNaqtO mana# EqvaitABi#rdAdhArAqyaM paqScAd-viqSvavya#cAq iti# paqScA-ccakShu#rEqvaitABi#-rdAdhArEqda-mu#ttaqrAth suvaqrityu#ttaraqtaH SrOtra#mEqvaitABi#-rdAdhArEqyamuqpari# maqtirityuqpari#ShTAqd-vAca#mEqvaitABi#-
rdAdhAraq daSa#daqSOpa# dadhAti savIryaqtvAyA$kShNaqyO - [  ] 57

TS 5.2.10.5
-pa# dadhAtiq tasmA#dakShNaqyA paqSavO&~ggA#niq praha#rantiq prati#ShThityaiq yAH prAcIqstABiq-rvasi#ShTha Ad^^rdhnOqdyA da#kShiqNA tABi#rBaqradvA#jOq yAH praqtIcIqstABi# rviqSvAmi#trOq yA udI#cIqstABi#-rjaqmada#gniqryA 
Uqd^^rdhvAstABi#-rviqSvaka#rmAq ya EqvamEqtAsAqmRuddhiqM ~MvEdaqd^^rdhnOtyEqva ya A#sAmEqvaM baqndhutAqM ~MvEdaq bandhu#mAn Bavatiq ya A#sAmEqvaM klRuptiqM ~MvEdaq kalpa#tE - [  ] 58

TS 5.2.10.6
&smaiq ya A#sAmEqvamAqyata#naqM ~MvEdAq&&*yata#navAn Bavatiq ya A#sAmEqvaM pra#tiqShThAM ~MvEdaq pratyEqva ti#ShThati prANaqBRuta# upaqdhAya# saqM~Myataq upa# dadhAti prAqNAnEqvA &smi#n dhiqtvA saqM~MyadBiqH saM~Mya#cCatiq tath saqM~MyatA(gm)# saM~MyaqttvamathO$ prAqNa EqvApAqnaM da#dhAtiq tasmA$t prANApAqnau saM ca#ratOq viShU#cIqrupa# dadhAtiq tasmAqd-viShva#~jcau prANApAqnau yadvA aqgnErasa#M~Myataq - [  ] 59

TS 5.2.10.7
-masu#vargyamasyaq tath su#vaqrgyO$&gniryath saqM~Myata# upaq dadhA#tiq samEqvaina#M ~MyacCati uvaqrgya#mEqvAkaq -stryaviqrvaya#H kRuqtamayA#nAqmityA#haq vayO#BirEqvAyAqnava# ruqndhE &yaiqrvayA(gm)#si saqrvatO# vAyuqmatI$rBavantiq tasmA#daqya(gm) saqrvata#H pavatE || 60 
 (paqScA - dEqtAH - puqrO$ - &kShNaqyA - kalpaqtE - &sa#M ~MyataqM - pa~jca#tri(gm)Sacca) (A10)

TS 5.2.11.1
gAqyaqtrI triqShTub jaga#tyanuqShTuk paq~gktyA# saqha |
bRuqhaqtyu#ShNihA# kaqkuth sUqcIBi#H Simyantu tvA ||
dviqpadAq yA catu#ShpadA triqpadAq yAcaq ShaTpa#dA | 
saCa#ndAq yA caq vicCa#ndAH sUqcIBi#H Simyantu tvA ||
maqhAnA$mnI rEqvata#yOq viSvAq ASA$H praqsUva#rIH | 
mEG^^yA# viqdyutOq vAca#H sUqcIBi#H Simyantu tvA ||
raqjaqtA hari#NIqH sIsAq yujO# yujyantEq karma#BiH | 
aSva#sya vAqjina#stvaqci sUqcIBi#H Simyantu tvA || 
nArI$ - [  ] 61

TS 5.2.11.2
-stEq patna#yOq lOmaq vici#nvantu manIqShayA$ | 
dEqvAnAqM patnIqrdiSa#H sUqcIBi#H Simyantu tvA ||
kuqvidaq~gga yava#mantOq yava#M ciqdyathAq dAntya#nupUqrvaM ~MviqyUya# |
iqhEhai#ShAM kRuNutaq BOja#nAniq yE baqrq.hiShOq namO#vRuktiqM najaqgmuH || 62
(nArI$ - striq(gm)qSacca#) (A11)

TS 5.2.12.1
kastvA$ cCyatiq kastvAq vi SA$stiq kastEq gAtrA#Ni Simyati | 
ka u# tE SamiqtA kaqviH || 
Ruqtava#sta RutuqdhA paru#H SamiqtArOq viSA#satu | 
saqM~Mvaqthsaqrasyaq dhAya#sAq SimI#BiH Simyantu tvA ||
daivyA# addhvaqryava#stvAq cCyantuq vi ca# SAsatu | 
gAtrA#Ni parvaqSastEq SimA$H kRuNvantuq Simya#ntaH ||
aqd^^rdhaqmAqsAH parU(gm)#Shi tEq mAsA$H Cyantuq Simya#ntaH | 
aqhOqrAqtrANi# maqrutOq vili#ShTa(gm) - [  ] 63	

TS 5.2.12.2
sUdayantu tE || 
pRuqthiqvI tEq &ntari#kShENa vAqyuSCiqdraM Bi#Shajyatu | 
dyaustEq nakSha#traiH saqha rUqpaM kRu#NOtu sAdhuqyA ||
SaM tEq parE$ByOq gAtrE$ByaqH Samaqstvava#rEByaH | 
SamaqsthaByO# maqjjaByaqH Samu# tE taqnuvE# Buvat || 64
(vili#ShTaM - triq(gm)qSacca#) (A12)

Prasna Korvai with starting Padams of 1 to 12 Anuvaakams :- 
(viShNu#muKAq - anna#patEq - yAva#tIq - vi vai - pu#ruShamAqtrENA - &gnEq tavaq SravOq vayOq - brahma# jaj~jAqna(gg) - sva#yamAtRuqNNA - mEqShAM ~Mvai - paqSu - rgA#yaqtrI - kastvAq - dvAda#Sa )

Korvai with starting Padams of 1, 11, 21 Series of Panchaatis :-
(viShNu#muKAq - apa#citimAqnq - vi vA EqtA - vagnEq tava# - svayamAtRuqNNAM - ~Mvi#ShUqcInA#ni - gAyaqtrI - catu#ShShaShTiH)

First and Last Padam of Second Prasnam of 5th Kandam
(viShNu#muKA - staqnuvE# Buvat )

|| hari#H OM ||
|| kRuShNa yajurvEdIya taittirIya saMhitAyAM pa~jcamakANDE dvitIyaH praSnaH samAptaH ||
------------------------------------

OM namaH paramAtmanE, SrI mahAgaNapatayE namaH, SrI guruByO namaH
haqriqH OM

5.3	 pa~jcamakANDE tRutIyaH praSnaH - citInAM nirUpaNaM

TS 5.3.1.1
uqthsaqnnaq yaqj~jO vA EqSha yadaqgniH kiM ~MvA&haiqtasya# kriqyatEq kiM ~MvAq na yadvai yaqj~jasya# kriqyamA#NasyA-ntaqryantiq pUya#tiq vA a#syaq tadA$SviqnIrupa# dadhAtyaqSvinauq vai dEqvAnA$M BiqShajauq tAByA#mEqvAsmai# BEShaqjaM ka#rOtiq pa~jcOpa# dadhAtiq pA~gktO# yaqj~jO yAvA#nEqva yaqj~jastasmai# BEShaqjaM ka#rOtyRutaqvyA# upa# dadhAtyRutUqnAM klRuptyaiq - [  ] 1

TS 5.3.1.2
pa~jcOpa# dadhAtiq pa~jcaq vA RuqtavOq yAva#nta EqvartavaqstAn ka#lpayati samAqnapra#BRutayO Bavanti samAqnOda#rkAqstasmA$th samAqnA Ruqtavaq EkE#na paqdEnaq vyAva#rtantEq tasmA#d-RuqtavOq vyAva#rtantE prANaqBRutaq upa# dadhAtyRuqtuShvEqva prAqNAn da#dhAtiq tasmA$th samAqnAH santa# RuqtavOq na jI$ryantyathOq 
praja#nayatyEqvainA#nEqSha vai vAqyuryat prAqNO yad-Ru#taqvyA# upaqdhAya# prANaqBRuta# - [  ] 2

TS 5.3.1.3
upaqdadhA#tiq tasmAqth sarvA#nRuqtUnanu# vAqyurA va#rIvartti vRuShTiqsanIqrupa# dadhAtiq vRuShTi#mEqvAva# rundhEq yadE#kaqdhOpa#daqddhyA-dEka#mRuqtuM ~Mva#r.ShEdanupariqhAra(gm)# sAdayatiq tasmAqth sarvA#nRuqtUn. va#r.Shatiq yat prA#NaqBRuta# upaqdhAya# vRuShTiqsanI#rupaqdadhA#tiq tasmA$d-vAqyupra#cyutA diqvO vRuShTi#rIrtE paqSavOq 
vai va#yaqsyA# nAnA#manasaqH Kaluq vai paqSavOq nAnA$vratAqstE#&pa EqvABi sama#nasOq - [  ] 3

TS 5.3.1.4
yaM kAqmayE#tApaqSuH syAqditi# vayaqsyA$stasyO#-paqdhAyA#paqsyA# upa# daddhyAqda sa$j~jAMnamEqvAsmai# paqSuBi#H karOtyapaqSurEqva Ba#vatiq yaM kAqmayE#ta paSuqmAnth-syAqditya#-paqsyA$stasyO#paqdhAya# vayaqsyA# upa# daddhyAth saqj~jAMna#mEqvAsmai# paqSuBi#H karOti paSuqmAnEqva Ba#vatiq cata#sraH puqrastAqdupa# dadhAtiq tasmA$ccaqtvAriq cakShu#ShO rUqpANiq dvE SuqklE dvE kRuqShNE - [  ] 4

TS 5.3.1.5
mU$d^^rdhaqnvatI$rBavantiq tasmA$t puqrastA$nmUqrddhA pa~jcaq dakShi#NAyAq(gg)q SrONyAqmupa# dadhAtiq pa~jcOtta#rasyAqM tasmA$t paqScAd-var.ShI#yAn puqrastA$t pravaNaH paqSurbaqstO vayaq itiq dakShiqNE&(gm)saq upa# dadhAti vRuqShNirvayaq ityuttaqrE &(gm)sA#vEqva prati# dadhAti vyAqGrO vayaq itiq dakShi#NE paqkSha upa# dadhAti 
siq(gm)qhO vayaq ityutta#rE paqkShayO#rEqva vIqrya#M dadhAtiq puru#ShOq vayaq itiq ( ) maddhyEq tasmAqt puru#ShaH paSUqnAmadhi#patiH || 5 
(klRuptyA# - upaqdhAya# prANaqBRutaqH-sama#nasaH-kRuqShNE-puru#ShOq vayaq itiq - pa~jca# ca) (A1)

TS 5.3.2.1
indrA$gnIq avya#thamAnAqmiti# svayamAtRuqNNAmupa# dadhAtIndrAqgniByAqM ~MvA iqmau lOqkau vidhRu#tAvaqnayO$-rlOqkayOq-rvidhRu#tyAq adhRu#tEvaq vA EqShA yanma#ddhyaqmA citi#raqntari#kShamivaq vA EqShEndrA$gnIq ityA#hEndrAqgnI vai dEqvAnA#mOjOq BRutAqvOja#saiqvainA#-maqntari#kShE cinutEq dhRutyai$ svayamAtRuqNNAmupa# dadhAtyaqntari#kShaqM ~Mvai sva#yamAtRuqNNA &ntari#kShamEqvOpa# dhaqttE &Svaqmupa# - [  ] 6

TS 5.3.2.2
GrApayati prAqNamEqvAsyA$M dadhAqtyathO$ prAjApaqtyO vA aSva#H praqjApa#tinaiqvAgniM ci#nutE svayamAtRuqNNA Ba#vati prAqNAnAqmuthsRu#ShTyAq athO# suvaqrgasya# lOqkasyAnu#KyAtyai dEqvAnAqM ~Mvai su#vaqrgaM ~MlOqkaM 
~MyaqtAM diSaqH sama#vlIyantaq ta EqtA diSyA# apaSyaqn tA upA#dadhataq tABiqrvai tE diSO#&dRu(gm)haqnq yaddiSyA# upaqdadhA#ti diqSAM ~MvidhRu#tyaiq daSa# prANaqBRuta#H puqrastAqdupa# - [  ] 7

TS 5.3.2.3
dadhAtiq navaq vai puru#ShE prAqNA nABi#rdaSaqmI prAqNAnEqva puqrastA$ddhattEq tasmA$t puqrastA$t prAqNA jyOti#ShmatI-muttaqmAmupa# dadhAtiq tasmA$t prAqNAnAqM ~MvAgjyOti#ruttaqmA daSOpa# dadhAtiq daSA$kSharA viqrAD viqrAT Canda#sAqM jyOtiqrjyOti#rEqva puqrastA$ddhattEq tasmA$t puqrastAqjjyOtiqrupA$ &&*smahEq CandA(gm)#si paqSuShvAqjima#yuqstAn bRu#haqtyuda#jayaqt tasmAqd-bAr.ha#tAH - [  ] 8

TS 5.3.2.4
paqSava# ucyantEq mA Candaq iti# dakShiNaqta upa# dadhAtiq tasmA$d-dakShiqNA vRu#tOq mAsA$H pRuthiqvI Candaq iti# paqScAt prati#ShThityA aqgnirdEqvatEtyu#ttaraqta OjOq vA aqgnirOja# EqvOtta#raqtO dha#ttEq tasmA#duttaratO &BiprayAqyI ja#yatiq ShaTtri(gm)#Saqth saMpa#dyantEq ShaTtri(gm)#SadakSharA bRuhaqtI bAr.ha#tAH paqSavO# 
bRuhaqtyaivAsmai# paqSUnava# rundhE bRuhaqtI Canda#sAq(gg)q svArA$jyaqM parI#yAyaq yasyaiqtA - [  ] 9

TS 5.3.2.5
u#padhIqyantEq gacCa#tiq svArA$jya(gm) saqpta vAla#KilyAH puqrastAqdupa# dadhAti saqpta paqScAth saqpta vai SI#r.ShaqNyA$H prAqNA dvAvavA$~jcau prAqNAnA(gm)# savIryaqtvAya# mUqd^^rdhA&siq rADiti# puqrastAqdupa# dadhAtiq yantrIq rADiti# paqScAt prAqNAnEqvAsmai# saqmIcO# dadhAti || 10 
(aSvaqmupa#-puqrastAqdupaq-bAr.ha#tA-EqtA-Scatu#stri(gm)Sacca) (A2)

TS 5.3.3.1
dEqvA vai yad-yaqj~jE &ku#rvataq tadasu#rA akurvataq tE dEqvA EqtA a#kShNayAstOqmIyA# apaSyaqn tA aqnyathAq &nUcyAq-nyathOpA#dadhataq tadasu#rAq nAnvavA#yaqn tatO# dEqvA aBa#vaqn parA&su#rAq yada#kShNayAstOqmIyA# aqnyathAq &nUcyAqnyathO#paq dadhA#tiq BrAtRu#vyABiBUtyaiq Bava#tyAqtmanAq parA$&syaq BrAtRu#vyO BavatyAq-SustriqvRuditi# puqrastAqdupa# dadhAti yaj~jamuqKaM ~Mvai triqvRu - [  ] 11

TS 5.3.3.2
-dya#j~jamuqKamEqva puqrastAqdvi yA#tayatiq vyO#ma saptadaqSa iti# dakShiNaqtO &nnaqM ~Mvai vyO#mA&nna(gm)# saptadaqSO&nna#mEqva da#kShiNaqtO dha#ttEq tasmAqd-dakShi#NEqnAnna#madyatE dhaqruNa# Ekaviq(gm)qSa iti# paqScAt pra#tiqShThA vA E#kaviq(gm)qSaH prati#ShThityai BAqntaH pa#~jcadaqSa ityu#ttaraqta OjOq vai BAqnta Oja#H pa~jcadaqSa Oja# EqvOtta#raqtO dha#ttEq tasmA#duttaratO &BiprayAqyI ja#yatiq pratU$rtiraShTAdaqSa iti# puqrastAq- [  ] 12

TS 5.3.3.3
-dupa# dadhAtiq dvau triqvRutA#vaBipUqrvaM ~Mya#j~jamuqKE vi yA#tayatyaBivaqrtaH sa#viq(gm)qSa iti# dakShiNaqtO&nnaqM ~MvA a#BivaqrtO&nna(gm)# saviq(gm)qSO&nna#mEqva da#kShiNaqtO dha#ttEq tasmAqd-dakShi#NEqnAnna#madyatEq varcO$ dvAviq(gm)qSa iti# paqScAd-yad-vi(gm)#SaqtirdvE tEna# viqrAjauq yad dvE pra#tiqShThA tEna# viqrAjO#rEqvA-Bi#pUqrvamaqnnAdyEq prati#tiShThatiq tapO# navadaqSa ityu#ttaraq tasmA$th saqvyO - [  ] 13

TS 5.3.3.4
hasta#yOstapaqsvita#rOq yOni#Scaturviq(gm)qSa iti# puqrastAqdupa# dadhAtiq catu#rvi(gm)SatyakSharA gAyaqtrI gA#yaqtrI ya#j~jamuqKaM ~Mya#j~jamuqKamEqva puqrastAqd-viyA#tayatiq garBA$H pa~jcaviq(gm)qSa iti# dakShiNaqtO&nnaqM ~Mvai garBAq anna#M pa~jcaviq(gm)qSOnna#mEqva da#kShiNaqtO dha#ttEq tasmAqd dakShi#NEqnAnna#madyataq Oja#striNaqva iti# paqScAdiqmE vai lOqkAstri#Naqva EqShvE#va lOqkEShuq prati#tiShThati saqBaMra#NastrayOviq(gm)qSa ityu# - [  ] 14

TS 5.3.3.5
-ttaraqtastasmA$th saqvyO hasta#yOH samBAqrya#taraqH kratu#rEkatriq(gm)qSa iti# puqrastAqdupa# dadhAtiq vAgvai kratu#ryaj~jamuqKaM ~MvAgya#j~jamuqKamEqva puqrastAqdvi yA#tayati braqddhnasya# viqShTapa#M catustriq(gm)qSa iti# dakShiNaqtO#&sau vA A#diqtyO braqddhnasya# viqShTapa#M brahmavarcaqsamEqva da#kShiNaqtO dha#ttEq tasmAqd 
dakShiqNO&d^^rdhO$ brahmavarcaqsita#raH pratiqShThA tra#yastriq(gm)qSa iti# paqScAt prati#ShThityaiq nAka#H ShaTtriq(gm)qSa ityu#ttaraqtaH su#vaqrgO vai ( ) lOqkO nAka#H suvaqrgasya# lOqkasyaq sama#ShTyai || 15 
(vai triqvRu - diti# puqrastA$th - saqvya - stra#yOviq(gm)qSa iti# - suvaqrgO vai - pa~jca# ca) (A3)

SpEcial KOrvai fOr Anuvaakam 3
AqSu - rvyO#ma - dhaqruNO# - BAqntaH - pratU$rtira -BivaqrtO - varcaq - stapOq - yOniq - rgarBAq - Oja#H - saqBaMra#NaqH - kratu# - rbraqddhrasya# - pratiqShThA - nAkaqH - ShODa#Sa)

TS 5.3.4.1
aqgnErBAqgO#&sIti# puqrastAqdupa# dadhAti yaj~jamuqKaM ~MvA aqgnirya#j~jamuqKaM dIqkShA ya#j~jamuqKaM brahma# yaj~jamuqKaM triqvRud-ya#j~jamuqKamEqva puqrastAqdvi yA#tayati nRuqcakSha#sAM BAqgO#&sIti# dakShiNaqtaH Su#SruqvA(gm)sOq vai nRuqcakShaqsO&nna#M dhAqtA jAqtAyaiqvAsmAq annaqmapi# dadhAtiq tasmA$jjAqtO&nna#matti jaqnitra(gg)# spRuqta(gm) sa#ptadaqSaH stOmaq ityAqhA&nnaqM ~Mvai jaqnitraq - [  ] 16

TS 5.3.4.2
-manna(gm)# saptadaqSO-&nna#mEqva da#kShiNaqtO dha#ttEq tasmAqd dakShi#NEqnA-nna#madyatE miqtrasya# BAqgO#&sIti# paqScAt prAqNO vai miqtrO#&pAqnO varu#NaH prANApAqnAvEqvAsmi#n dadhAti diqvO vRuqShTirvAtA$H spRuqtA E#kaviq(gm)qSaH stOmaq ityA#ha pratiqShThA vA E#kaviq(gm)qSaH prati#ShThityAq indra#sya BAqgO#&sItyu#ttaraqta OjOq vA indraq OjOq viShNuqrOja#H kShaqtramOja#H pa~jcadaqSa - [  ] 17

TS 5.3.4.3
Oja# EqvOtta#raqtO dha#ttEq tasmA#duttaratO-&BiprayAqyI ja#yatiq vasU#nAM BAqgO#&sIti# puqrastAqdupa# dadhAti yaj~jamuqKaM ~Mvai vasa#vO yaj~jamuqKa(gm) ruqdrA ya#j~jamuqKaM ca#turviq(gm)qSO ya#j~jamuqKamEqva puqrastAqdvi yA#tayatyAdiqtyAnA$M BAqgO#&sIti# dakShiNaqtO&nnaqM ~MvA A#diqtyA anna#M maqrutO&nnaqM garBAq anna#M pa~jcaviq(gm)qSO&nna#mEqva da#kShiNaqtO dha#ttEq tasmAqd dakShi#NEqnA&nna#madyaqtE &di#tyai BAqgO# - [  ] 18

TS 5.3.4.4
&sIti# paqScAt pra#tiqShThA vA adi#tiH pratiqShThA pUqShA pra#tiqShThA tri#NaqvaH prati#ShThityai dEqvasya# saviqturBAqgO#& sItyu#ttaraqtO brahmaq vai dEqvaH sa#viqtA brahmaq bRuhaqspatiqrbrahma# catuShTOqmO bra#hmavarcaqsamEqvOtta#raqtO dha#ttEq tasmAqduttaqrO&d^^rdhO$ brahmavarcaqsita#raH sAviqtrava#tI Bavatiq prasU$tyaiq tasmA$d brAhmaqNAnAqmudI#cI saqniH prasU#tA dhaqrtraSca#tuShTOqma iti# puqrastAqdupa# dadhAti yaj~jamuqKaM ~Mvai 
dhaqrtrO - [  ] 19

TS 5.3.4.5
ya#j~jamuqKaM ca#tuShTOqmO ya#j~jamuqKamEqva puqrastAqdvi yA#tayatiq yAvA#nAM BAqgO#&sIti# dakShiNaqtO mAsAq vai yAvA# ad^^rdhamAqsA ayA#vAq-stasmA$d-dakShiqNAvRu#tOq mAsAq annaqM ~Mvai yAvAq anna#M praqjA anna#mEqva da#kShiNaqtO dha#ttEq tasmAqd dakShi#NEqnA-nna#madyata RuBUqNAM BAqgO#&sIti# paqScAt prati#ShThityai 
vivaqrtO$ &ShTAcatvAriq(gm)qSa ityu#ttaraqtO#&nayO$rlOqkayO$H savIryaqtvAyaq tasmA#diqmau lOqkau saqmAva#d-vIryauq - [  ] 20

TS 5.3.4.6
yasyaq muKya#vatIH puqrastA#dupadhIqyantEq muKya# Eqva Ba#vaqtyA&syaq muKyO# jAyatEq yasyA-nna#vatI - rdakShiNaqtO-&ttyannaqmA&syA$nnAqdO jA#yatEq yasya# pratiqShThAva#tIH paqScAt pratyEqva ti#ShThatiq yasyauja#svatIruttaraqta O#jaqsvyE#va Ba#vaqtyA&syau#jaqsvI jA#yatEq &rkO vA EqSha yadaqgnistasyaiqtadEqva stOqtramEqtacCaqstraM ~MyadEqShA viqdhA - [  ] 21

TS 5.3.4.7
vi#dhIqyatEq&rka Eqva tadaqrkya#manuq vi dhI#yaqtE &ttyannaqmA&syA$nnAqdO jA#yatEq yasyaiqShA viqdhA vi#dhIqyatEq ya u# cainAmEqvaM ~MvEdaq sRuShTIqrupa# dadhAti yathAsRuqShTamEqvAva# rundhEq na vA iqdaM divAq na nakta#mAsIqdavyA#vRuttaqM tE dEqvA EqtA vyu#ShTIrapaSyaqn tA upA#dadhataq tatOq vA iqdaM ( ) ~Mvyau$cCaqd-
yasyaiqtA u#padhIqyantEq vyE#vAsmA# ucCaqtyathOq tama# EqvApa#hatE || 22
(vai jaqnitra#M - pa~jcadaqSO - &di#tyai BAqgO - vai dhaqrtraH - saqmAva#dvIryai-viqdhA-tatOq vA iqdaM - catu#rdaSa ca ) (A4)

SpEcial KOrvai fOr Anuvaakam 4
(aqgnE - rnRuqcakSha#sAM - jaqnitra#M - miqtra - syEndra#syaq -vasU#nA - mAdiqtyAnAq - madi#tyai - dEqvasya# saviqtuH - sA#viqtrava#tI - dhaqrtrO - yAvA#nA-mRuBUqNAM - ~Mvi#vaqrta - Scatu#rdaSa)

TS 5.3.5.1
agnE# jAqtAn praNu#dA naH saqpatnAqniti# puqrastAqdupa# dadhAti jAqtAnEqva BrAtRu#vyAqn praNu#datEq saha#sA jAqtAniti# paqScAjja#niqShyamA#NAnEqva prati# nudatE catuScatvAriq(gm)qSaH stOmaq iti# dakShiNaqtO bra#hmavarcaqsaM ~Mvai ca#tuScatvAriq(gm)qSO bra#hmavarcaqsamEqva da#kShiNaqtO dha#ttEq tasmAqd dakShiqNO&d^^rdhO$ brahmavarcaqsita#raH 
ShODaqSaH stOmaq ityu#ttaraqta OjOq vai ShO#DaqSa Oja# EqvOtta#raqtO dha#ttEq tasmA# - [  ] 23

TS 5.3.5.2
duttaratO&BiprayAqyI ja#yatiq vajrOq vai ca#tuScatvAriq(gm)qSO vajra#H ShODaqSO yadEqtE iShTa#kE upaqdadhA#ti jAqtA(gg)Scaiqva ja#niqShyamA#NA(gg)Scaq BrAtRu#vyAn praqNudyaq vajraqmanuq praha#ratiq stRutyaiq purI#ShavatIqM maddhyaq upa#dadhAtiq purI#ShaqM ~Mvai maddhya#mAqtmanaqH sAtmA#namEqvAgniM ci#nutEq sAtmAq&muShmi#n ~MlOqkE Ba#vatiq ya EqvaM ~MvEdaiqtA vA a#sapaqtnA nAmEShTa#kAq yasyaiqtA u#padhIqyantEq - [  ] 24

TS 5.3.5.3
nAsya# saqpatnO# Bavati paqSurvA EqSha yadaqgnirviqrAja# uttaqmAyAqM cityAqmupa# dadhAti viqrAja#mEqvOttaqmAM paqSuShu# dadhAtiq tasmA$t paSuqmAnu#ttaqmAM ~MvAca#M ~Mvadatiq daSa#daqSOpa# dadhAti savIryaqtvAyA$&kShNaqyOpa# dadhAtiq tasmA#dakShNaqyA paqSavO&~ggA#niq praha#rantiq prati#ShThityaiq yAniq vai CandA(gm)#si suvaqrgyA$NyAsaqn tairdEqvAH su#vaqrgaM ~MlOqkamA#yaqn tEnar.Sha#yO - [  ] 25

TS 5.3.5.4
&SrAmyaqn tE tapO#&tapyantaq tAniq tapa#sA&paSyaqn tEBya# EqtA iShTa#kAq nira#mimaqtEvaqSCandOq vari#vaqSCandaq itiq tA upA#dadhataq tABiqrvai tE su#vaqrgaM ~MlOqkamA#yaqnaq. yadEqtA iShTa#kA upaqdadhA#tiq yAnyEqva CandA(gm)#si suvaqrgyA#Niq tairEqva yaja#mAnaH suvaqrgaM ~MlOqkamE#ti yaqj~jEnaq vai praqjApa#tiH praqjA a#sRujataq tAH stOma# BAgairEqvA&sRu#jataq yath - [  ] 26

TS 5.3.5.5
stOma# BAgA upaqdadhA#ti praqjA Eqva tad-yaja#mAnaH sRujatEq bRuhaqspatiqrvA Eqtad-yaqj~jasyaq tEjaqH sama#Baraqdyath stOma#BAgAq yath stOma#BAgA upaqdadhA#tiq satE#jasamEqvAgniM ci#nutEq bRuhaqspatiqrvA EqtAM ~Myaqj~jasya# pratiqShThAma#paSyaqdyath stOma#BAgAq yath stOma#BAgA upaqdadhA#ti yaqj~jasyaq prati#ShThityai saqptasaqptOpa# dadhAti savIryaqtvAya# tiqsrO maddhyEq prati#ShThityai || 27 
( uqttaqraqtO dha#ttEq tasmA# - dupadhIqyantaq - RuSha#yO - &sRujataq yat - trica#tvAri(gm)Sacca) (A5)

TS 5.3.6.1
raqSmirityEqvA &&diqtyama#sRujataq prEtiqritiq dharmaqmanvi#tiqritiq diva(gm)# saqdhiMrityaqntari#kShaM pratiqdhiriti# pRuthiqvIM ~Mvi#ShTaqmBa itiq vRuShTi#M praqvEtyaha#ranuqvEtiq rAtri#muqSigitiq vasU$n prakEqta iti# ruqdrAnth 
su#dIqtirityA#diqtyAnOjaq iti# piqtRU(gg)stantuqriti# praqjAH pRu#tanAqShADiti# paqSUn rEqvadityO-Sha#dhIraBiqjida#si yuqktagrAqvE - [  ] 28

TS 5.3.6.2
-ndrA#yaq tvEndra#M jiqnvEtyEqva da#kShiNaqtO vajraqM paryau#hadaqBiji#tyaiq tAH praqjA apa#prANA asRujataq tAsvadhi#patiraqsItyEqva prAqNama#dadhA-dyaqntEtya#pAqna(gm) saq(gm)qsarpaq itiq cakShu#rvayOqdhA itiq SrOtraqM tAH praqjAH prA#NaqtIra#pAnaqtIH paSya#ntIH SRuNvaqtIrna mi#thuqnI a#Bavaqn tAsu# triqvRudaqsItyEqva mi#thuqnama#dadhAqt tAH praqjA mi#thuqnI - [  ] 29

TS 5.3.6.3
Bava#ntIqrna prAjA#yantaq tAH sa(gm)#rOqhO#&si nIrOqhO#&sItyEqva prA&ja#nayaqt tAH praqjAH prajA#tAq na pratya#tiShThaqn tA va#suqkO#&siq vESha#Srirasiq vasya#ShTiraqsItyEqvaiShu lOqkEShuq pratya#sthApayaqdyadAha# vasuqkO#&siq vESha#Srirasiq vasya#ShTiraqsIti# praqjA Eqva prajA#tA EqShu lOqkEShuq prati#ShThApayatiq sAtmAq&ntari#kSha(gm) ( ) rOhatiq saprA#NOq&muShmi#n ~MlOqkE prati# tiShThaqtyavya#d^^rdhukaH prANApAqnAByA$M Bavatiq ya EqvaM ~MvEda# || 30
(yuqktagrA#vA - praqjA mi#thuqnya# - ntari#kShaqM - dvAda#Sa ca) (A6)

TS 5.3.7.1
nAqkaqsadBiqrvai dEqvAH su#vaqrgaM ~MlOqkamA#yaqn tannA#kaqsadA$M nAkasaqttvaM ~MyannA#kaqsada# upaqdadhA#ti nAkaqsadBi#rEqva tad-yaja#mAnaH suvaqrgaM ~MlOqkamE#ti suvaqrgO vai lOqkO nAkOq yasyaiqtA u#padhIqyantEq nAsmAq aka#M Bavati yajamAnAyataqnaM ~Mvai nA#kaqsadOq yannA#kaqsada# upaqdadhA$tyAqyata#namEqva tad-yaja#mAnaH kurutE pRuqShThAnAqM ~MvA Eqtat tEjaqH saMBRu#taqM ~MyannA#kaqsadOq yannA#kaqsada# - [  ] 31

TS 5.3.7.2
upaqdadhA#ti pRuqShThAnA#mEqva tEjO&va# rundhE pa~jcaqcODAq upa# dadhAtyaPsaqrasa# Eqvaina#mEqtA BUqtA aqmuShmi#n ~MlOqka upa# SEqrE&thO# tanUqpAnI#rEqvaitA yaja#mAnasyaq yaM dviqShyAt tamu#paqdadha#ddhyAyEdEqtABya# Eqvaina#M dEqvatA$Byaq A vRu#Scati tAqjagArtiqmArcCaqtyutta#rA nAkaqsadByaq upa#dadhAtiq yathA# jAqyAmAqnIya# gRuqhEShu# niShAqdaya#ti tAqdRugEqva tat - [  ] 32

TS 5.3.7.3
paqScAt prAcI#muttaqmAmupa# dadhAtiq tasmA$t paqScAt prAcIq patnyanvA$stE svayamAtRuqNNAM ca# vikaqrNIM cO$ttaqmE upa# dadhAti prAqNO vai sva#yamAtRuqNNA&&yu#rvikaqrNI prAqNaM caiqvA&&*yu#Sca prAqNAnA#muttaqmau dha#ttEq tasmA$t prAqNaScA&&*yu#Sca prAqNAnA#muttaqmau nAnyAmutta#rAqmiShTa#kAqmupa# daddhyAqd-yadaqnyAmutta#rAq-miShTa#kA-mupadaqddhyAt pa#SUqnAM - [  ] 33

TS 5.3.7.4
caq yaja#mAnasya ca prAqNaM cA&&*yuqScApi# daddhyAqt tasmAqnnA-nyOttaqrEShTa#kOpaqdhEyA$ svayamAtRuqNNAmupa# dadhAtyaqsau vai sva#yamAtRuqNNA- &mUmEqvOpa# dhaqttE &Svaqmupa# GrApayati prAqNamEqvAsyA$M dadhAqtyathO$ prAjApaqtyO vA aSva#H praqjApa#tinaiqvAgniM ci#nutE svayamAtRuqNNA Ba#vati prAqNAnAqmuthsRu#ShTyAq athO# suvaqrgasya# lOqkasyA&nu#KyAtyA EqShA vai ( ) dEqvAnAqM ~MvikrA$ntiqryad-vi#kaqrNI yad-vi#kaqrNImu#paqdadhA#ti dEqvAnA#mEqva vikrA$ntiqmanuq vikra#mata uttaraqta upa#dadhAtiq tasmA#duttaraqta u#pacArOq&gni rvA#yuqmatI# Bavatiq sami#ddhyai || 34
(saMBRu#taqM ~MyannA#kaqsadOq yannA#kaqsadaq - stat - pa#SUqnA-mEqShA vai-dvAvi(gm)#SatiSca) (A7)

TS 5.3.8.1
CandAq(gg)qsyupa# dadhAti paqSavOq vai CandA(gm)#si paqSUnEqvAva# rundhEq CandA(gm)#siq vai dEqvAnA$M ~MvAqmaM paqSavO# vAqmamEqva paqSUnava# rundha EqtA(gm) haq vai yaqj~jasE#na-ScaitriyAyaqNa-Sciti#M ~MviqdAM ca#kAraq tayAq vai sa paqSUnavA#rundhaq yadEqtAmu#paqdadhA#ti paqSUnEqvAva# rundhE gAyaqtrIH puqrastAqdupa# dadhAtiq tEjOq vai gA#yaqtrI tEja# Eqva - [  ] 35

TS 5.3.8.2
mu#KaqtO dha#ttE mUd^^rdhaqnvatI$rBavanti mUqd^^rdhAna#mEqvaina(gm)# samAqnAnA$M karOti triqShTuBaq upa# dadhAtIndriqyaM ~Mvai triqShTugi#ndriqyamEqva ma#ddhyaqtO dha#ttEq jaga#tIqrupa# dadhAtiq jAga#tAq vai paqSava#H paqSUnEqvAva# rundhE &nuqShTuBaq upa# dadhAti prAqNA vA a#nuqShTup prAqNAnAqmuthsRu#ShTyai bRuhaqtIruqShNihA$H paq~gktIraqkShara#pa~gktIqritiq viShu#rUpANiq CandAq(gg)qsyupa# dadhAtiq viShu#rUpAq vai paqSava#H paqSavaqH - [  ] 36

TS 5.3.8.3
-CandA(gm)#siq viShu#rUpAnEqva paqSUnava# rundhEq viShu#rUpamasya gRuqhE dRu#SyatEq yasyaiqtA u#padhIqyantEq ya u# cainA EqvaM ~MvEdA&*ti#cCandasaqmupa# dadhAqtyati#cCandAq vai sarvA#Niq CandA(gm)#siq sarvE#BirEqvainaqM CandO#BiScinutEq varShmaq vA EqShA Canda#sAqM ~Myadati#cCandAq yadati#cCandasa-mupaqdadhA#tiq varShmaiqvaina(gm)# samAqnAnA$M karOti dviqpadAq upa# dadhAti dviqpAd-yaja#mAnaqH ( ) prati#ShThityai || 37 
(tEja# Eqva - paqSava#H paqSavOq - yaja#mAnaq - Eka#~jca) (A8)

TS 5.3.9.1
sarvA$ByOq vai dEqvatA$ByOq&gniScI#yatEq yath saqyujOq nOpa#daqddhyAd dEqvatA# asyAqgniM ~MvRu#~jjIraqnq. yath saqyuja# upaqdadhA$tyAqtmanaiqvaina(gm)# saqyuja#M cinutEq nAgninAq vyRu#ddhyaqtE&thOq yathAq puru#ShaqH snAva#BiqH saMta#ta EqvamEqvaitABi#raqgniH saMta#tOq &gninAq vai dEqvAH su#vaqrgaM ~MlOqkamA#yaqn tA aqmUH kRutti#kA aBavaqnq yasyaiqtA u#pa dhIqyantE# suvaqrgamEqva - [  ] 38

TS 5.3.9.2
lOqkamE#tiq gacCa#ti prakAqSaM ciqtramEqva Ba#vati maNDalEShTaqkA upa# dadhAtIqmE vai lOqkA ma#NDalEShTaqkA iqmE Kaluq vai lOqkA dE#vapuqrA dE#vapuqrA Eqva pravi#Satiq nA&&*rtiqmArcCa#tyaqgniM ci#kyAqnO viqSvajyO#tiShaq upa# 
dadhAtIqmAnEqvaitABi-#rlOqkAn jyOti#ShmataH kuruqtE&thO$ prAqNAnEqvaitA yaja#mAnasya dAddhratyEqtA vai dEqvatA$H suvaqrgyA$stA EqvA- ( ) -nvAqraBya# suvaqrgaM ~MlOqkamE#ti || 39 
(suqvaqrgamEqva - tA Eqva - caqtvAri# ca) (A9)

TS 5.3.10.1
vRuqShTiqsanIqrupa# dadhAtiq vRuShTi#mEqvAva# rundhEq yadE#kaqdhOpa#daqddhyAdEka#mRuqtuM 
va#r.ShEdanupariqhAra(gm)# sAdayatiq tasmAqth sarvA#nRuqtUn. va#r.Shati purOvAtaqsani#-raqsItyA#haiqtadvai vRuShTyai# rUqpa(gm) rUqpENaiqva vRuShTiqmava# rundhE saqM~MyAnI#Biqrvai dEqvA iqmAn ~MlOqkAnth sama#yuqstath saqM~MyAnI#nA(gm) saM~MyAniqtvaM ~Myath saqM~MyAnI#rupaqdadhA#tiq yathAq&Psu nAqvA saqM~MyAtyEqva - [  ] 40

TS 5.3.10.2
-mEqvaitABiq ryaja#mAna iqmAn ~MlOqkAnth saM ~MyA#ti plaqvO vA EqShO$&gnEryath saqM~MyAnIqryath saqM~MyAnI#rupaqdadhA#ti plaqvamEqvaitamaqgnayaq upa#dadhAtyuqta yasyaiqtAsUpa#hitAqsvApOq&gni(gm) haraqntyahRu#ta EqvAsyAq-gnirA#dityEShTaqkA upa# dadhAtyAdiqtyA vA EqtaM BUtyaiq prati#nudantEq yO&laqM BUtyaiq san BUtiqM na prAqpnOtyA#diqtyA - [  ] 41

TS 5.3.10.3
EqvainaqM BUti#M gamayantyaqsau vA EqtasyA#&&*diqtyO rucaqmA da#ttEq yO$&gniM ciqtvA na rOca#tEq yadA#dityEShTaqkA u#paqdadhA$tyaqsAvEq-vAsmi#nnAdiqtyO ruca#M dadhAtiq yathAq&sau dEqvAnAq(gm)q rOca#ta EqvamEqvaiSha ma#nuqShyA#NA(gm) rOcatE GRutEShTaqkA upa# dadhAtyEqtadvA aqgnEH priqyaM dhAmaq yad-GRuqtaM priqyENaiqvainaqM dhAmnAq sama#d^^rdhayaqtya - [  ] 42

TS 5.3.10.4
-thOq tEja#sA &nupariqhAra(gm)# sAdayaq-tyapa#rivarga-mEqvAsmiqn tEjO# dadhAti praqjApa#tiraqgnima#cinutaq sa yaSa#sAq vyA$d^^rdhyataq sa EqtA ya#SOqdA a#paSyaqt tA upA#dhattaq tABiqrvai sa yaSa# Aqtmanna#dhattaq yadya#SOqdA u#paqdadhA#tiq yaSa# Eqva tABiqryaja#mAna Aqtman dha#ttEq pa~jcOpa# dadhAtiq pA~gktaqH puru#ShOq 
yAvA#nEqva puru#Shaqstasmiqnq yaSO# dadhAti || 43
(EqvaM - prAqprOtyA#diqtyA - a#rdhayaqtyE - kAqnna pa#~jcAqSacca#) (A10)

TS 5.3.11.1
dEqvAqsuqrAH saM~Mya#ttA Asaqn kanI#yA(gm)sO dEqvA Asaqn BUyAq(gm)qsO-&su#rAqstE dEqvA EqtA iShTa#kA apaSyaqn tA upA#dadhata BUyaqskRudaqsItyEqva BUyA(gm)#sO&Bavaqn vanaqspati#Biq-rOSha#dhIBi-rvarivaqskRudaqsItIq-mAma#jayaqn prAcyaqsItiq prAcIqM diSa#majayannUqd^^rdhvA &sItyaqmUma#jayan-nantarikShaqsada#syaqntari#kShE sIqdEtyaq-ntari#kShamajayaqn tatO# dEqvA aBa#vaqn - [  ] 44

TS 5.3.11.2
parA&su#rAq yasyaiqtA u#padhIqyantEq BUyA#nEqva Ba#vatyaqBImAn ~MlOqkAn ja#yatiq Bava#tyAqtmanAq parA$&syaq BrAtRu#vyO BavatyaPsuqShada#si SyEnaqsadaqsItyA#haiqtadvA aqgnE rUqpa(gm) rUqpENaiqvAgnimava# rundhE pRuthiqvyAstvAq dravi#NE sAdayAqmI-tyA#hEqmAnEqvaitABi#-rlOqkAn dravi#NAvataH kuruta AyuqShyA# upa# 
dadhAqtyAyu#rEqvA - [  ] 45

TS 5.3.11.3
-smi#n dadhAqtyagnEq yattEq paraq(gm)q hRunnAmEtyA#haiqtadvA aqgnEH priqyaM dhAma# priqyamEqvAsyaq dhAmOpA$&&*pnOtiq tAvEhiq sa(gm) ra#BAvahAq ityA#haq vyE#vainE#naq pari# dhattEq pA~jca#janyEqShvapyE$ddhyagnaq ityA#haiqSha vA aqgniH pA~jca#janyOq yaH pa~jca#citIkaq-stasmA#dEqvamA#hartaqvyA# upa# ( ) dadhAtyEqtadvA Ru#tUqnAM priqyaM dhAmaq yadRu#taqvyA# RutUqnAmEqva priqyaM dhAmAva# rundhE suqmEkaq ityA#ha saM~MvathsaqrO vai suqmEka#H saM~Mvathsaqrasyaiqva priqyaM dhAmOpA$&&*pnOti || 46
(aBa#vaq - nnAyu#rEqqva - rtaqvyA# upaq - ShaDvi(gm)#SatiSca) (A11)

TS 5.3.12.1
praqjApa#tEqrakShya#Svayaqt tat parA#&pataqt tadaSvO#&Bavaqd-yadaSva#yaqt tadaSva#syASvaqtvaM taddEqvA a#SvamEqdhEnaiqva pratya#dadhurEqSha vai praqjApa#tiq(gm)q sarva#M karOtiq yO$&SvamEqdhEnaq yaja#tEq sarva# Eqva Ba#vatiq sarva#syaq vA EqShA prAya#ScittiqH sarva#sya BEShaqja(gm) sarvaqM ~MvA EqtEna# pAqpmAna#M dEqvA a#taraqnnapiq vA EqtEna# brahmahaqtyAma#taraqnth sarva#M pAqpmAna#M - [  ] 47

TS 5.3.12.2
taratiq tara#ti brahmahaqtyAM ~MyO$&SvamEqdhEnaq yaja#tEq ya u# cainamEqvaM ~MvEdOtta#raqM ~Mvai 
tat praqjApa#tEqrakShya#Svayaqt tasmAqdaSva#syOttaraqtO&va# dyanti dakShiNaqtO$&nyEShA$M paSUqnAM ~Mvai#taqsaH kaTO# BavatyaqPsuyO#niqrvA aSvO$&PsuqjO vE#taqsaH sva EqvainaqM ~MyOnauq prati#ShThApayati catuShTOqmaH stOmO# Bavati saqraDDhaq vA aSva#syaq sakthyA&vRu#haqt ( ) tad-dEqvASca#tuShTOqmEnaiqva pratya#dadhuqryacca#tuShTOqmaH stOmOq BavaqtyaSva#sya sarvaqtvAya# || 48 
(sarva#ma pAqpmAna# - mavRuhaqd - dvAda#Sa ca) (A12)

Prasna Korvai with starting Padams of 1 to 12 Anuvaakams :- 
(uqthsaqnnaqyaqj~ja - indrA$gnI - dEqvA vA a#kShNayAstOqmIyA# - aqgnErBAqgO$ - &syagnE# jAqtAn - raqSmiriti# - nAkaqsadBiqH -CandA(gm)#siq - sarvA$ByO - vRuShTiqsanI$ - rdEvAsuqrAH kanI#yA(gm)saH - praqjApa#tEqrakShiq - dvAda#Sa )

Korvai with starting Padams of 1, 11, 21 Series of Panchaatis :-
(uqthsaqnnaqyaqj~jO - dEqvA vai - yasyaq muKya#vatI - rnAkaqsadBi#rEq - vai tABi#raq - ShTAca#tvAri(gm)Sat)

First and Last Padam of Third Prasnam of 5th Kandam
(uqthsaqnnaqyaqj~jaH - sa#rvaqtvAya#)

|| hari#H OM ||

|| kRuShNa yajurvEdIya taittirIya saMhitAyAM pa~jcamakANDE tRutIyaH praSnaH samAptaH ||
------------------------------------

OM namaH paramAtmanE, SrI mahAgaNapatayE namaH, SrI guruByO namaH
haqriqH OM

5.4	 pa~jcamakANDE caturthaH praSnaH - iShTakAtrayABidhAnaM

TS 5.4.1.1
dEqvAqsuqrAH saM~Mya#ttA Asaqn tE na vya#jayantaq sa EqtA indra#staqnUra#paSyaqt tA upA#dhattaq tABiqrvai sa taqnuva#mindriqyaM ~MvIqrya#mAqtmanna#dhattaq tatO# dEqvA aBa#vaqn parA&su#rAq yadi#ndrataqnUru#paqdadhA#ti taqnuva#mEqva tABi#rindriqyaM ~MvIqrya#M ~Myaja#mAna Aqtman dhaqttE&thOq sEndra#mEqvAgni(gm) sata#nuM cinutEq Bava#tyAqtmanAq parA$&syaq BrAtRu#vyO - [  ] 1

TS 5.4.1.2
Bavati yaqj~jO dEqvEByO&pA$krAmaqt tama#vaqrudhaqM nASa#knuvaqnta EqtA ya#j~jataqnUra#paSyaqn tA upA#dadhataq tABiqrvai tE yaqj~jamavA#rundhataq yad-ya#j~jataqnUru#paqdadhA#ti yaqj~jamEqva tABiqryaja#mAqnO&va# rundhEq traya#stri(gm) Sataqmupa# dadhAtiq traya#stri(gm)Saqdvai dEqvatA# dEqvatA# EqvAva# ruqndhE &thOq sAtmA#namEqvAgni(gm) sata#nuM cinutEq sAtmAq&muShmi#n ~MlOqkE - [  ] 2

TS 5.4.1.3
Ba#vatiq ya EqvaM ~MvEdaq jyOti#ShmatIqrupa# dadhAtiq jyOti#rEqvAsmi#n dadhAtyEqtABiqrvA aqgniSciqtO jva#latiq tABi#rEqvainaq(gm)q sami#ndha uqBayO#rasmai lOqkayOqrjyOti#rBavati nakShatrEShTaqkA upa# dadhAtyEqtAniq vai diqvO jyOtI(gm)#Shiq tAnyEqvAva# rundhE suqkRutAqM ~MvA EqtAniq jyOtI(gm)#Shiq yannakSha#trANiq tAnyEqvA&&*pnOqtyathO# anUkAqSamEqvaitAniq - [  ] 3

TS 5.4.1.4
jyOtI(gm)#Shi kurutE suvaqrgasya# lOqkasyAnu#KyAtyaiq yath sa(gg)spRu#ShTA upadaqddhyAd-vRuShTyai# lOqkamapi# daddhyAqdava#r.ShukaH paqrjanya#H syAqdasa(gg)#spRuShTAq upa# dadhAtiq vRuShTyA# Eqva lOqkaM ka#rOtiq var.Shu#kaH 
paqrjanyO# Bavati puqrastA#daqnyAH praqtIcIqrupa# dadhAti paqScAdaqnyAH prAcIqstasmA$t prAqcInA#ni ca pratIqcInA#ni caq nakSha#trAqNyA va#rtantE || 4
(BrAtRu#vyO - lOqka - EqvaitAnyE - ka#catvAri(gm)Sacca) (A1)

TS 5.4.2.1
RuqtaqvyA# upa# dadhAtyRutUqnAM klRuptyai$ dvaqdvaMmupa# dadhAtiq tasmA$d dvaqndvamRuqtavO &dhRu#tEvaq vA EqShA yanma#ddhyaqmA citi#raqntari#kShamivaq vA EqShA dvaqdvaMmaqnyAsuq citIqShUpa# dadhAtiq cata#srOq maddhyEq dhRutyA# antaqSSlESha#NaqM ~MvA EqtAScitI#nAqM ~MyadRu#taqvyA# yadRu#taqvyA# upaqdadhA#tiq citI#nAqM ~MvidhRu#tyAq 
ava#kAqmanUpa# dadhAtyEqShA vA aqgnEryOniqH sayO#ni - [  ] 5

TS 5.4.2.2
-mEqvAgniM ci#nuta uqvAca# ha viqSvAmiqtrO &daqdith sa brahmaqNA&*nnaqM ~MyasyaiqtA u#padhIqyAntaiq ya u# cainA EqvaM ~MvEdaqditi# saM~MvathsaqrO vA EqtaM pra#tiqShThAyai# nudatEq yO$&gniM ciqtvA na pra#tiqtiShTha#tiq pa~jcaq pUrvAqScita#yO Bavaqntyatha# ShaqShThIM citi#M cinutEq ShaDvA Ruqtava#H saM~Mvathsaqra RuqtuShvEqva sa#M~MvathsaqrE prati#tiShThatyEq tA vA - [  ] 6

TS 5.4.2.3
adhi#patnIqrnAmEShTa#kAq yasyaiqtA u#padhIqyantE&dhi#patirEqva sa#mAqnAnA$M Bavatiq yaM dviqShyAt tamu#paqdadha#d dhyAyEdEqtABya# Eqvaina#M dEvatA$Byaq A vRu#Scati tAqjagArtiqmArcCaqtya~ggi#rasaH suvaqrgaM ~MlOqkaM ~MyantOq yA yaqj~jasyaq niShkRu#tiqrAsIqt tAmRuShi#ByaqH pratyau#haqn taddhira#NyamaBavaqdya-ddhi#raNyaSaqlkaiH prOqkShati# yaqj~jasyaq niShkRu#tyAq athO# BEShaqjamEqvAsmai# karOqtya - [  ] 7

TS 5.4.2.4
-thO# rUqpENaiqvainaq(gm)q sama#d^^rdhayaqtyathOq hira#NyajyOtiShaiqva su#vaqrgaM ~MlOqkamE#ti sAhaqsrava#tAq prOkSha#ti sAhaqsraH praqjApa#tiH praqjApa#tEqrAptyA# iqmA mE# agnaq iShTa#kA dhEqnava#H saqntvityA#ha dhEqnUrEqvainA$H kurutEq tA E#naM kAmaqduGA# aqmutrAqmuShmi#n ~MlOqka upa# tiShThantE || 8
(sayO#ni - mEqtA vai - ka#rOqtyE - kAqnnaca#tvAriq(gm)qSacca#) (A2)

TS 5.4.3.1
ruqdrO vA EqSha yadaqgniH sa Eqtar.hi# jAqtO yar.hiq sarva#SciqtaH sa yathA# vaqthsO jAqtaH stana#M prEqPsatyEqvaM ~MvA EqSha Eqtar.hi# BAgaqdhEyaqM prEPsa#tiq tasmaiq yadAhu#tiqM na ju#huqyAda#ddhvaqryuM caq yaja#mAnaM ca dhyAyEcCataruqdrIya#M juhOti BAgaqdhEyE#naiqvaina(gm)# Samayatiq nA&&*rtiqmArcCa#tyaddhvaqryurna yaja#mAnOq yad grAqmyANA$M paSUqnAM - [  ] 9

TS 5.4.3.2
paya#sA juhuqyAd grAqmyAn paqSU~jCuqcA &rpayEqd-yadA#raqNyAnA#-mAraqNyAn ja#rtilayavAqgvA# vA juhuqyAd ga#vIdhukayavAqgvA# vAq na grAqmyAn paqSUn. hiqnastiq nA&&*raqNyAnathOq KalvA#huqranA#hutiqrvai jaqrtilA$Sca gaqvIdhu#kAqScEtya# jakShIqrENa# juhOtyAgnEqyI vA EqShA yadaqjA&&hu#tyaiqva ju#hOtiq na grAqmyAn 
paqSUn. hiqnastiq nA&&*raqNyAna~ggi#rasaH suvaqrgaM ~MlOqkaM ~MyantOq - [  ] 10

TS 5.4.3.3
-&jAyA$M GaqrmaM prAsi#~jcaqnthsA SOca#ntI paqrNaM parA#&jihItaq sO$(1q)&rkO#&Bavaqt tadaqrkasyA$-rkaqtvama#rkapaqrNEna# juhOti sayOniqtvAyOdaq~g tiShTha#n juhOtyEqShA vai ruqdrasyaq diK svAyA#mEqva diqSi ruqdraM niqrava#dayatE caraqmAyAqmiShTa#kAyAM juhOtyantaqta Eqva ruqdraM niqrava#dayatE trEdhAviBaqktaM ju#hOtiq traya# iqmE lOqkA iqmAnEqva lOqkAnth saqmAva#dvIryAn karOqtIyaqtyagrE# juhOqtya - [  ] 11

TS 5.4.3.4
-thEyaqtyathEya#tiq traya# iqmE lOqkA EqBya Eqvaina#M ~MlOqkEBya#H Samayati tiqsra utta#rAq Ahu#tIrjuhOtiq ShaT thsaM pa#dyantEq ShaD vA Ruqtava# RuqtuBi#rEqvaina(gm)# Samayatiq yada#nupariqkrAma#M juhuqyAda#ntaravacAqriNa(gm)# ruqdraM ku#ryAqdathOq KalvA#huqH kasyAqM ~MvA&ha# diqSi ruqdraH kasyAqM ~MvEtya#nupariqkrAma#mEqva 
hO#taqvya#-mapa#rivargamEqvaina(gm)# SamayatyEq - [  ] 12

TS 5.4.3.5
-tAvai dEqvatA$H suvaqrgyA#yA u#ttaqmAstA yaja#mAnaM ~MvAcayatiq tABi#rEqvaina(gm)# suvaqrgaM ~MlOqkaM ga#mayatiq yaM dviqShyAt tasya# sa~jcaqrE pa#SUqnAM nya#syEqd yaH pra#thaqmaH paqSura#BiqtiShTha#tiq sa ArtiqmArcCa#ti || 13 
(paqSUqnAM - ~MyantO - &gnE# juhOqtya - pa#rivargamEqvaina(gm)# Samayati - triq(gm)qSacca#) (A3)

TS 5.4.4.1
aSmaqnnUrjaqmitiq pari# Shi~jcati mAqrjaya#tyEqvainaqmathO# taqrpaya#tyEqva sa E#naM tRuqptO &kShu#ddhyaq-nnaSO#ca-nnaqmuShmi#n ~MlOqka upa# tiShThatEq tRupya#ti praqjayA# paqSuBiqrya EqvaM ~MvEdaq tAM naq iShaqmUrja#M dhatta marutaH sa(gm)rarAqNA ityAqhAnnaqM ~MvA Urganna#M maqrutO&nna#mEqvAva# ruqndhE &Sma(gg)#stEq kShudaqmuM 
tEq Su - [  ] 14 

TS 5.4.4.2
-gRu#cCatuq yaM dviqShma ityA#haq yamEqva dvEShTiq tama#sya kShuqdhA ca# SuqcA cA$rpayatiq triH pa#riShiq~jcan paryE#ti triqvRudvA aqgniryAvA#nEqvA-gnistasyaq Suca(gm)# Samayatiq triH punaqH paryE#tiq ShaT thsaM pa#dyantEq ShaD vA Ruqtava# RuqtuBi#rEqvAsyaq Suca(gm)# SamayatyaqpAM ~MvA Eqtat puShpaqM ~MyadvE#taqsO#&pA(gm) - [  ] 15

TS 5.4.4.3
SarO&va#kA vEtasaSAqKayAq cAva#kABiScaq vi ka#r.ShaqtyApOq vai SAqntAH SAqntABi#rEqvAsyaq Suca(gm)# Samayatiq yO vA aqgniM ciqtaM pra#thaqmaH paqSura#dhiqkrAma#tISvaqrO vai ta(gm) SuqcA praqdahO# maqNDUkE#naq vika#r.ShatyEqSha 
vai pa#SUqnA-ma#nupajIvanIqyO na vA EqSha grAqmyEShu# paqSuShu# hiqtO nA&&*raqNyEShuq tamEqva SuqcA&rpa#yatyaShTAqBirvi ka#r.Shatyaq - [  ] 16

TS 5.4.4.4
-ShTAkSha#rA gAyaqtrI gA#yaqtrO$&gniryAvA#-nEqvA&gnistasyaq Suca(gm)# Samayati pAvaqkava#tIBiqrannaqM ~Mvai pA#vaqkO&nnE#naiqvAsyaq Suca(gm)# Samayati mRuqtyurvA EqSha yadaqgnirbrahma#Na EqtadrUqpaM ~Myat kRu#ShNAjiqnaM kArShNI# upAqnahAqvupa# mu~jcatEq brahma#Naiqva mRuqtyOraqntarddha#ttEq &ntarmRuqtyOd^^rdha#ttEq &ntaraqnnAdyAq-
dityA#huraqnyA-mu#pamuq~jcatEq&nyAM nAnta - [  ] 17

TS 5.4.4.5
-rEqva mRuqtyOd^^rdhaqttE &vAq&nnAdya(gm)# rundhEq nama#stEq hara#sE SOqciShaq ityA#ha namaqskRutyaq hi vasI#yA(gm) samupaqcara#ntyaqnyaM tE# aqsmat ta#pantu hEqtayaq ityA#haq yamEqva dvEShTiq tama#sya SuqcA&rpa#yati pAvaqkO aqsmaBya(gm)# SiqvO BaqvEtyAqhAnnaqM ~Mvai pA#vaqkO&nna#mEqvAva# rundhEq dvAByAqmadhi# krAmatiq 
prati#ShThityA apaqsya#vatIByAq(gm)q SAntyai$ || 18 
(Su - gvE#taqsO#&pA - ma#ShTAqBirvi ka#r.Shatiq - nAnta - rEkAqnna pa#~jcAqSacca#) (A4)

TS 5.4.5.1
nRuqShadEq vaDitiq vyAGA#rayati paq~gktyA&&hu#tyA yaj~jamuqKamA ra#BatE &kShNaqyA vyAGA#rayatiq tasmA#dakShNaqyA paqSavO&~ggA#niq praha#rantiq prati#ShThityaiq yadva#ShaTkuqryAd-yAqtayA#mA&sya vaShaTkAqraH syAqdyanna va#ShaTkuqryAd-rakShA(gm)#si yaqj~ja(gm) ha#nyuqrvaDityA#ha paqrOkSha#mEqva vaSha#T 
karOtiq nAsya# yAqtayA#mA vaShaTkAqrO Bava#tiq na yaqj~ja(gm) rakShA(gm)#si Gnanti huqtAdOq vA aqnyE dEqvA - [  ] 19

TS 5.4.5.2
a#huqtAdOq&nyE tAna#gniqcidEqvOBayA$n prINAtiq yE dEqvA dEqvAnAqmiti# daqddhnA ma#dhumiqSrENAvO$kShati huqtAda#Scaiqva dEqvAna#huqtAda#Scaq yaja#mAnaH prINAtiq tE yaja#mAnaM prINanti daqddhnaiva huqtAda#H prIqNAtiq madhu#ShA &huqtAdO$ grAqmyaM ~MvA EqtadannaqM ~MyaddaddhyA#raqNyaM madhuq yaddaqdhnA ma#dhumiqSrENAq-
vOkSha#tyuqBayaqsyA&va#ruddhyai grumuqShTinA&vO$kShati prAjApaqtyO - [  ] 20

TS 5.4.5.3
vai gru#muqShTiH sa#yOniqtvAyaq dvAByAqM prati#ShThityA anupariqcAraq-mavO$kShaqtya-pa#rivargamEqvainA$n prINAtiq vi vA EqSha prAqNaiH praqjayA# paqSuBi#r.RuddhyatEq yO$&gniM ciqnvanna#dhiqkrAma#ti prANaqdA a#pAnaqdA ityA#ha prAqNAnEqvA&&tman dha#ttE varcOqdA va#rivOqdA ityA#ha praqjA vai varca#H paqSavOq vari#vaH praqjAmEqva paqSUnAqtman dha#ttaq indrO# vRuqtrama#haqntaM ~MvRuqtrO - [  ] 21

TS 5.4.5.4
haqtaH ShO#DaqSaBi#rBOqgaira#sinAqth sa EqtAmaqgnayE&nI#kavataq Ahu#timapaSyaqt tAma#juhOqt tasyAqgniranI# kavAqnthsvEna# BAgaqdhEyE#na prIqtaH ShO#DaSaqdhA vRuqtrasya# BOqgAnapya#dahad-vaiSvakarmaqNEna# pAqpmanOq nira#mucyataq yadaqgnayE&nI#kavataq Ahu#tiM juqhOtyaqgnirEqvA-&syAnI#kavAqnthsvEna# BAgaqdhEyE#na prIqtaH pAqpmAnaqmapi# dahati vaiSvakarmaqNEna# pAqpmanOq nirmu#cyatEq yaM kAqmayE#ta ciqraM pAqpmanOq - [  ] 22

TS 5.4.5.5
nirmu#cyEqtEtyEkai#kaqM tasya# juhuyAcciqramEqva pAqpmanOq nirmu#cyatEq yaM kAqmayE#ta tAqjak pAqpmanOq nirmu#cyEqtEtiq sarvA#Niq tasyA#nuqdrutya# juhuyAt tAqjagEqva pAqpmanOq nirmu#cyaqtE&thOq Kaluq nAnaiqva sUqktAByA$M juhOtiq nAnaiqva sUqktayO$rvIqrya#M dadhAqtyathOq prati#ShThityai || 23 
(dEqvAH - prA#jApaqtyO-vRuqtra - SciqraM pAqpmana# - ScatvAriq(gm)qSacca#) (A5)

TS 5.4.6.1
udE#namuttaqrAM naqyEti# saqmidhaq A da#dhAtiq yathAq jana#M ~MyaqtE#&vaqsaM kaqrOti# tAqdRugEqva tat tiqsra A da#dhAti triqvRudvA aqgniryAvA#nEq-vAgnistasmai# BAgaqdhEya#M karOqtyaudu#mbarI-rBavaqntyUrgvA u#duqmbaraq Urja#mEqvAsmAq api# dadhAqtyudu# tvAq viSvE# dEqvA ityA#ha prAqNA vai viSvE# dEqvAH prAqNai - [  ] 24

TS 5.4.6.2
-rEqvainaqmudya#cCaqtE &gnEq Bara#ntuq citti#BiqrityA#haq yasmA# Eqvaina#M ciqttAyOqdyacCa#tEq tEnaiqvainaq(gm)q sama#rddhayatiq pa~jcaq diSOq daivI$ryaqj~jama#vantu dEqvIrityA#haq diSOq hyE#ShO&nu# praqcyavaqtE &pAma#tiM durmaqtiM bAdha#mAnAq ityA#haq rakSha#sAqmapa#hatyai rAqyaspOShE# yaqj~japa#ti-mAqBaja#ntIqrityA#ha paqSavOq 
vai rAqyaspOSha#H - [  ] 25

TS 5.4.6.3
paqSUnEqvAva# rundhE ShaqDBir.ha#ratiq ShaD vA Ruqtava# RuqtuBi#rEqvaina(gm)# haratiq dvE pa#riqgRuhya#vatI BavatOq rakSha#sAqmapa#hatyaiq sUrya#raSmiqrq.hari#kESaH puqrastAqdityA#haq prasU$tyaiq tata#H pAvaqkA AqSiShO# nO juShantAqmityAqhAnnaqM ~Mvai pA#vaqkO&nna#mEqvAva# rundhE dEvAsuqrAH saM~Mya#ttA Asaqn tE dEqvA 
Eqta-dapra#tiratha-mapaSyaqn tEnaq vai tE$ praqtya - [  ] 26

TS 5.4.6.4
-su#rAnajayaqn tadapra#tirathasyA-pratirathaqtvaM ~Myadapra#tirathaM dviqtIyOq hOtAq&nvAhA$praqtyE#va tEnaq yaja#mAnOq BrAtRu#vyAn jayaqtyathOq ana#BijitamEqvABi ja#yati daSaqrcaM Ba#vatiq daSA$kSharA viqrAD viqrAjEqmau lOqkau vidhRu#tA vaqnayO$rlOqkayOqrvidhRu#tyAq athOq daSA$kSharA viqrADanna#M ~MviqrAD viqrAjyEqvAnnAdyEq prati#tiShThaqtyasa#divaq vA aqntari#kShamaqntari#kShamiqvA &&*gnI$ddhraqmAgnIqddhrE - [  ] 27

TS 5.4.6.5
&SmA#naqM ni da#dhAti saqttvAyaq dvAByAqM prati#ShThityai viqmAna# EqSha diqvO maddhya# Astaq ityA#haq vyE#vaitayA# mimItEq maddhyE# diqvO nihi#taqH pRuSniqraSmEtyAqhAnnaqM ~Mvai pRuSnyanna#mEqvAva# rundhE cataqsRuBiqrA pucCA#dEti caqtvAriq CandA(gm)#siq CandO#BirEqvEndraqM ~MviSvA# avIvRudhaqnnityA#haq vRuddhi#mEqvOpAva#rtatEq vAjA#nAq(gm)q satpa#tiqM patiq - [  ] 28

TS 5.4.6.6
-mityAqhA&nnaqM ~Mvai vAjO&nna#mEqvAva# rundhE sumnaqhUryaqj~jO dEqvA(gm) A ca# vakShaqdityA#ha praqjA vai paqSava#H suqmnaM praqjAmEqva paqSUnAqtman dha#ttEq yakSha#daqgnirdEqvO dEqvA(gm) A ca# vakShaqdityA#ha svaqgAkRu#tyaiq vAja#sya mA prasaqvEnO$d-grAqBENOda#graBIqdityA#hAqsau vA A#diqtya uqdyannu#dgrAqBa EqSha ( ) niqmrOca#n nigrAqBO brahma#NaiqvA&&*tmAna#mud-gRuqhNAtiq brahma#NAq BrAtRu#vyaqM ni gRu#hNAti || 29 
(prAqNaiH - pOShO$ - praqtyA - gnI$ddhEq - pati# - mEqSha - daSa# ca) (A6)

TS 5.4.7.1
prAcIqmanu# praqdiSaqM prEhi# viqdvAnityA#ha dEvalOqka-mEqvaitayOqpAva#rtatEq krama#ddhvamaqgninAq nAkaq-mityA#hEqmAnEqvaitayA# lOqkAn kra#matE pRuthiqvyA aqhamudaqntari#kShaqmA &ru#haqmityA#hEqmAnEqvaitayA# lOqkAnth saqmArO#hatiq suvaqryantOq nApE$kShantaq ityA#ha suvaqrgamEqvaitayA# lOqkamEqtyagnEq prEhi# - [  ] 30

TS 5.4.7.2
prathaqmO dE#vayaqtA-mityA#hOqBayE$ShvEqvaitayA# dEvamanuqShyEShuq cakShu#rdadhAti paq~jcaBiqradhi# krAmatiq pA~gktO# yaqj~jO yAvA#nEqva yaqj~jastEna# saqha su#vaqrgaM ~MlOqkamE#tiq naktOqShAsEti# purO&nuvAqkyA#manvA#haq pratyAq agnE# sahasrAqkShEtyA#ha sAhaqsraH praqjApa#tiH praqjApa#tEqrAptyaiq tasmai# tE vidhEmaq vAjA#yaq svAhEtyAqhAnnaqM ~Mvai vAjO&nna#mEqvAva# - [  ] 31

TS 5.4.7.3
rundhE daqddhnaH pUqrNAmaudu#mbarI(gg) svayamAtRuqNNAyA$M juhOqtyUrgvai daddhyUrgu#duqmbarOq&sau sva#yamAtRuqNNA &muShyA#mEqvOrja#M dadhAtiq tasmA#daqmutOq&rvAcIqmUrjaqmupa# jIvAmastiqsRuBi#H sAdayati triqvRudvA aqgniryAvA#nEqvAgnistaM pra#tiqShThAM ga#mayatiq prEddhO# agnE dIdihi puqrO naq ityaudu#mbarIqmA da#dhAtyEqShA vai sUqrmI karNa#kAvatyEqtayA# ha smaq - [  ] 32

TS 5.4.7.4
vai dEqvA asu#rANA(gm) Satataqrq.hA(gg) stRu(gm)#hantiq yadEqtayA# saqmidha#mAqdadhA#tiq vajra#mEqvaitacCa#taqGnIM ~Myaja#mAnOq BrAtRu#vyAyaq praha#ratiq stRutyAq acCa#mbaTkAraM ~MviqdhEma# tE paraqmE janma#nnagnaq itiq vaika#~gkatIqmA da#dhAtiq BA EqvAva# rundhEq tA(gm) sa#viqturvarE$Nyasya ciqtrAmiti# SamIqmayIq(gm)q SAntyA# aqgnirvA# haq vA a#gniqcita#M duqhE$&gniqcidvAq&gniM du#hEq tA(gm) - [  ] 33

TS 5.4.7.5
sa#viqturvarE$Nyasya ciqtrAmityA#haiqSha vA aqgnErdOhaqstama#syaq kaNva# Eqva SrA#yaqsO#&vEqt tEna# ha smainaq(gm)q sa du#hEq yadEqtayA# saqmidha#-mAqdadhA$tyagniqcidEqva tadaqgniM du#hE saqpta tE# agnE saqmidha#H saqptajiqhvA ityA#ha saqptaivAsyaq sAptA#ni prINAti pUqrNayA# juhOti pUqrNa i#vaq hi praqjApa#tiH praqjApa#tEq - [  ] 34

TS 5.4.7.6
-rAptyaiq nyU#nayA juhOtiq nyU#nAqddhi praqjApa#tiH praqjA asRu#jata praqjAnAq(gm)q sRuShTyA# aqgnirdEqvEByOq nilA#yataq sa diSO&nuq prA&vi#Saqjjuhvaqnmana#sAq diSO$ ddhyAyE ddiqgBya Eqvainaqmava# rundhE daqddhnA puqrastA$jjuhOqtyA-
jyE#nOqpari#ShTAqt tEja#ScaiqvAsmA# indriqyaM ca# saqmIcI# dadhAtiq dvAda#SakapAlO vaiSvAnaqrO Ba#vatiq dvAda#Saq mAsA$H saM~MvathsaqraH sa#M~MvathsaqrO$-&gnirvai$SvAnaqraH sAqkShA - [  ] 35

TS 5.4.7.7
-dEqva vai$SvAnaqramava# rundhEq yat pra#yAjAnUyAqjAn kuqryAdvika#stiqH sA yaqj~jasya# darvihOqmaM ka#rOti yaqj~jasyaq prati#ShThityai rAqShTraM ~Mvai vai$SvAnaqrO viNmaqrutO# vaiSvAnaqra(gm) huqtvA mA#ruqtAn ju#hOti rAqShTra Eqva viSaqmanu# baddhnAtyuqccai-rvai$SvAnaqrasyA&& SrA#vayatyupAq(gm)qSu mA#ruqtAn ju#hOtiq tasmA$d-rAqShTraM ~MviSaqmati# vadati mAruqtA Ba#vanti maqrutOq vai dEqvAnAqM ~MviSO# dEvaviqSEnaiqvAsmai# manuShyaviqSa ( ) -mava# rundhE saqpta Ba#vanti saqptaga#NAq vai maqrutO# gaNaqSa Eqva viSaqmava# rundhE gaqNEna# gaqNama#nuqdrutya# juhOtiq viSa#mEqvAsmAq anu#vartmAnaM karOti || 36 
(agnEq prEhya - va# - sma - duhEq tAM - praqjApa#tEH - sAqkShAn - ma#nuShyaviqSa - mEka#vi(gm)SatiSca (A7)

TS 5.4.8.1
vasOqd^^rdhArA$M juhOtiq vasO$rmEq dhArA#&saqditiq vA EqShA hU#yatE GRuqtasyaq vA E#namEqShA dhArAq&muShmi#n ~MlOqkE pinva#mAqnOpa# tiShThataq AjyE#na juhOtiq tEjOq vA AjyaqM tEjOq vasOqd^^rdhArAq tEja#saiqvAsmaiq tEjO&va# 
ruqndhE&thOq kAmAq vai vasOqd^^rdhArAq kAmA#nEqvAva# rundhEq yaM kAqmayE#ta prAqNAna#syAqnnAdyaqM ~Mvi - [  ] 37

TS 5.4.8.2
cCi#ndyAqmiti# viqgrAhaqM tasya# juhuyAt prAqNAnEqvAsyAqnnAdyaqM ~MvicCi#nattiq yaM kAqmayE#ta prAqNAna#syAqnnAdyaq(gm)q saM ta#nuyAqmitiq saM ta#tAqM tasya# juhuyAt prAqNAnEqvAsyAqnnAdyaq(gm)q saM ta#nOtiq dvAda#Sa dvAdaqSAni# juhOtiq dvAda#Saq mAsA$H saM~MvathsaqraH sa#M~MvathsaqrENaiq vAsmAq annaqmava# ruqndhE &nna#M caq mE&kShu#cca maq ityA#haiq tad vA - [  ] 38

TS 5.4.8.3
anna#sya rUqpa(gm) rUqpENaiqvAnnaqmava# rundhEq &gniSca# maq Apa#Sca maq ityA#haiqShA vA anna#syaq yOniqH sayO$nyEqvAnnaqmava# rundhE-&d^^rdhEqndrANi# juhOti dEqvatA# EqvAva# rundhEq yath sarvE#ShA-maqd^^rdhamindraqH pratiq tasmAqdindrO# dEqvatA#nAM BUyiShThaqBAkta#maq indraqmutta#ramAhE-ndriqyamEqvAsmi#-nnuqpari#ShTAd dadhAti 
yaj~jAyuqdhAni# juhOti yaqj~jO - [  ] 39

TS 5.4.8.4
vai ya#j~jAyuqdhA#ni yaqj~jamEqvAva# ruqndhE&thO# Eqtadvai yaqj~jasya# rUqpa(gm) rUqpENaiqva yaqj~jamava# rundhE &vaBRuqthaSca# mE svagAkAqraSca# maq ityA#ha svaqgAkRu#tyA aqgniSca# mE GaqrmaSca# maq ityA#haiqtad vai bra#hmavarcaqsasya# rUqpa(gm) rUqpENaiqva bra#hmavarcaqsamava# rundhaq Rukca# mEq sAma# ca maq ityA#haiq - [  ] 40

TS 5.4.8.5
-tadvai Canda#sA(gm) rUqpa(gm) rUqpENaiqva CandAq(gg)qsyava# rundhEq garBA$Sca mE vaqthsASca# maq ityA#haiqtad vai pa#SUqnA(gm) rUqpa(gm) rUqpENaiqva paqSUnava# rundhEq kalpA$n juhOqtya klRu#ptasyaq klRuptyai# yugmadayuqjE ju#hOti 
mithunaqtvAyO$-ttaqrAva#tI BavatOq&BikrA$ntyAq EkA# ca mE tiqsraSca# maq ityA#ha dEvaCandaqsaM ~MvA EkA# ca tiqsraSca# - [  ] 41

TS 5.4.8.6
manuShyaCandaqsaM cata#sraScAqShTau ca# dEvaCandaqsaM caiqva ma#nuShya CandaqsaScAva# rundhaq 
A traya#stri(gm) SatO juhOtiq traya#stri(gm)Saqdvai dEqvatA# dEqvatA# EqvAva# rundhaq A&ShTAca#tvAri(gm)SatO juhOtyaqShTAca#tvAri(gm)-SadakSharAq jaga#tIq jAga#tAH paqSavOq jaga#tyaiqvAsmai# paqSUnava# rundhEq vAja#Sca prasaqvaScEti# dvAdaqSaM ju#hOtiq dvAda#Saq mAsA$H saM~MvathsaqraH sa#M~Mvathsaqra Eqva prati# tiShThati || 42
(vi - vai - yaqj~jaH-sAma# ca maq ityA#ha - ca tiqsra - ScaikAqnna pa#~jcAqSacca#) (A8)

TS 5.4.9.1
aqgnirdEqvEByO &pA$krAmad-BAgaqdhEya#miqcCamA#naqstaM dEqvA a#bruvaqnnupa# naq A va#rtasva haqvyaM nO# vaqhEtiq sO$&bravIqd-vara#M ~MvRuNaiq mahya#mEqva vA#japrasaqvIya#M juhavaqnnitiq tasmA#daqgnayE# vAjaprasaqvIya#M juhvatiq 
yad-vA#japrasaqvIya#M juqhOtyaqgnimEqva tad-BA#gaqdhEyE#naq sama#d^^rdhayaqtyathO# aBiShEqka EqvAsyaq sa ca#turdaqSaBi#rjuhOti saqpta grAqmyA OSha#dhayaH saqptA - [  ] 43

TS 5.4.9.2
-*&&raqNyA uqBayI#ShAqmava#ruddhyAq anna#syAnnasya juhOqtyanna#syAnnaqsyA-va#ruddhyAq audu#mbarENa sruqvENa# juhOqtyUrgvA u#duqmbaraq Urganna#mUqrjaivAsmAq Urjaqmannaqmava# rundhEq &gnirvai dEqvAnA#-maqBiShi#ktO&gniqcin-ma#nuqShyA#NAqM tasmA#dagniqcid-var.Sha#tiq na dhA#vEqdava#ruddhaq(gg)q hya#syA-nnaqmanna#mivaq Kaluq vai vaqrq.ShaM ~MyaddhAvE#daqnnAd-yA$ddhAvEduqpAva#rtEtAq-nnAdya#mEqvAByuq - [  ] 44

TS 5.4.9.3
-pAva#rtatEq naktOqShAsEti# kRuqShNAyai$ SvEqtava#thsAyaiq paya#sA juhOqtyahnaiqvAsmaiq rAtriqM pradA#payatiq rAtriqyA&ha#rahOrAqtrE EqvAsmaiq prattEq kAma#maqnnAdya#M duhAtE rAShTraqBRutO# juhOti rAqShTramEqvAva# rundhE ShaqDBirju#hOtiq ShaDvA Ruqtava# RuqtuShvEqva prati#tiShThatiq Buva#nasya pataq iti# rathamuqKE pa~jcA&&*hu#tIrjuhOtiq vajrOq vai rathOq vajrE#Naiqva diSOq - [  ] 45

TS 5.4.9.4
-&Bi ja#yatyagniqcita(gm)# haq vA aqmuShmi#n ~MlOqkE vAtOq&Bi pa#vatE vAtanAqmAni# juhOtyaqByE#vaina#-maqmuShmi#n ~MlOqkE vAta#H pavatEq trINi# juhOtiq traya# iqmE lOqkA EqBya Eqva lOqkEByOq vAtaqmava# rundhE samuqdrO#&siq naBa#svAqnityA#haiqtadvai vAta#sya rUqpa(gm) rUqpENaiqva vAtaqmava# rundhE &~jjaqlinA# juhOtiq na hyE#tEShA#maqnyathA ( ) &&hu#tiravaqkalpa#tE || 46
(OSha#dhayaH saqptA - Bi - diSOq - &nyathAq - dvE ca#) (A9)

TS 5.4.10.1
suqvaqrgAyaq vai lOqkAya# dEvaraqthO yu#jyatE yatrAkUqtAya# manuShyaraqtha EqSha Kaluq vai dE#varaqthO yadaqgniraqgniM ~Myu#najmiq Sava#sA GRuqtEnEtyA#ha yuqnaktyEqvainaq(gm)q sa E#naM ~MyuqktaH su#vaqrgaM ~MlOqkamaqBi va#hatiq yath sarvA#BiH paq~jcaBi#-ryuq~jjyAd-yuqktO$&syAq&gniH pracyu#taH syAqdapra#tiShThitAq Ahu#tayaqH syurapra#tiShThitAqH stOmAq apra#tiShThitAnyuqkthAni# tiqsRuBi#H prAtassavaqnE#&Bi mRu#Sati triqvRu - [  ] 47

TS 5.4.10.2
-dvA aqgniryAvA#nEqvA-gnistaM ~Myu#naktiq yathA&na#si yuqkta A#dhIqyata# EqvamEqva tat pratyAhu#tayaqstiShTha#ntiq pratiq stOmAqH pratyuqkthAni# yaj~jAyaqj~jiya#sya stOqtrE dvAByA#maqBi mRu#SatyEqtAvAqnq vai yaqj~jO yAvA#nagniShTOqmO BUqmA tvA aqsyAta# Uqd^^rdhvaH kri#yatEq yAvA#nEqva yaqj~jastama#ntaqtO$ &nvArO#hatiq dvAByAqM prati#ShThityAq EkaqyA&pra#stutaqM BavaqtyathAq - [  ] 48

TS 5.4.10.3
-Bi mRu#Saqtyupai#naqmutta#rO yaqj~jO na#maqtyathOq saMta#tyaiq pra vA EqShO$&smAn ~MlOqkAccya#vatEq yO$&gniM ci#nuqtE na vA EqtasyA#niShTaqka Ahu#tiqrava# kalpatEq yAM ~MvA EqShO#&niShTaqka Ahu#tiM juqhOtiq srava#tiq vai sA tA(gg) srava#ntIM ~Myaqj~jO&nuq parA# Bavati yaqj~jaM ~Myaja#mAnOq yat pu#naSciqtiM ci#nuqta Ahu#tInAqM prati#ShThityaiq pratyAhu#tayaqstiShTha#ntiq - [  ] 49

TS 5.4.10.4
na yaqj~jaH pa#rAqBava#tiq na yaja#mAnOq &ShTAvupa# dadhAtyaqShTAkSha#rA gAyaqtrI gA#yaqtrENaiqvainaqM Canda#sA cinutEq yadEkA#daSaq traiShTu#BEnaq yad dvAda#Saq jAga#tEnaq CandO#BirEqvaina#M cinutE napAqtkO vainAmaiqShO$&gniryat pu#naSciqtirya EqvaM ~MviqdvAn pu#naSciqtiM ci#nuqta A tRuqtIyAqt puru#ShAqdanna#mattiq yathAq vai pu#narAqdhEya# EqvaM pu#naSciqtiryO$&gnyAqdhEyE#naq na - [  ] 50

TS 5.4.10.5
rdhnOtiq sa pu#narAqdhEyaqmA dha#ttEq yO$&gniM ciqtvA nad^^rdhnOtiq sa pu#naSciqtiM ci#nutEq yat pu#naSciqtiM ci#nuqta RuddhyAq athOq KalvA#huqrna cE#taqvyEti# ruqdrO vA EqSha yadaqgniryathA$ vyAqGra(gm) suqptaM bOqdhaya#ti tAqdRugEqva tadathOq KalvA#huScEtaqvyEtiq yathAq vasI#yA(gm)saM BAgaqdhEyE#na bOqdhaya#ti tAqdRugEqva 
tanmanu#raqgnima#cinutaq ( ) tEnaq nA&&*d^^rdhnOqthsa EqtAM pu#naSciqtima#paSyaqt tAma#cinutaq tayAq vai sa A$d^^rdhnOqdyat pu#naSciqtiM ci#nuqta Ruddhyai$ || 51
(triqvRu-dathaq-tiShTha#-ntyagnyAqdhEyE#naq nA-ci#nuta-saqptada#Sa- ca) (A10) 

TS 5.4.11.1
CaqndaqScita#M cinvIta paqSukA#maH paqSavOq vai CandA(gm)#si paSuqmAnEqva Ba#vati SyEnaqcita#M cinvIta suvaqrgakA#maH SyEqnO vai vaya#sAqM pati#ShThaH SyEqna Eqva BUqtvA su#vaqrgaM ~MlOqkaM pa#tati ka~gkaqcita#M cinvItaq yaH kAqmayE#ta SIr.ShaqNvAnaqmuShmi#n ~MlOqkE syAqmiti# SIr.ShaqNvAnEqvA&muShmi#n ~MlOqkE 
Ba#vatyalajaqcita#M cinvItaq catu#ssItaM pratiqShThAkA#maqScata#srOq diSO# diqkShvE#va prati# tiShThati pra^^ugaqcita#M cinvItaq BrAtRu#vyavAqn prai - [  ] 52

TS 5.4.11.2
-va BrAtRu#vyAn nudata uBaqyata#H pra^^ugaM cinvItaqyaH kAqmayE#taq prajAqtAn BrAtRu#vyAn nuqdEyaq prati# janiqShyamA#NAqnitiq praiva jAqtAn BrAtRu#vyAn nuqdatEq prati# janiqShyamA#NAn rathacakraqcita#M cinvItaq BrAtRu#vyavAqnq vajrOq vai rathOq vajra#mEqva BrAtRu#vyEByaqH praha#rati drONaqcita#M cinvIqtAnna#kAmOq drONEq vA 
anna#M BriyatEq sayO$nyEqvAnnaqmava# rundhE samUqhya#M cinvIta paqSukA#maH paSuqmAnEqva Ba#vati - [  ] 53

TS 5.4.11.3
paricAqyya#M cinvItaq grAma#kAmO grAqmyE#va Ba#vati SmaSAnaqcita#M cinvItaq yaH kAqmayE#ta pitRulOqka Ru#ddhnuyAqmiti# pitRulOqka Eqvad^^rdhnO#ti viSvAmitrajamadaqgnI vasi#ShThEnA&sparddhEtAq(gm)q sa EqtA jaqmada#gnirvihaqvyA# apaSyaqt tA upA#dhattaq tABiqrvai sa vasi#ShThasyEndriqyaM ~MvIqrya#mavRu~gktaq yad-
vi#haqvyA# upaqdadhA#tIndriqyamEqva tABi#rvIqrya#M ~Myaja#mAnOq BrAtRu#vyasya vRu~gktEq 
hOtuqrddhiShNi#yaq upa# dadhAti yajamAnAyataqnaM ~Mvai - [  ] 54

TS 5.4.11.4
hOtAq sva EqvAsmA# Aqyata#na indriqyaM ~MvIqrya#mava# rundhEq dvAdaqSOpa# dadhAtiq dvAda#SAkSharAq jaga#tIq jAga#tAH paqSavOq jaga#tyaiqvAsmai# paqSUnava# rundhEq &ShTAva#ShTAvaqnyEShuq dhiShNi#yEqShUpa# dadhAtyaqShTASa#PAH paqSava#H paqSUnEqvAva# rundhEq ShaNmA$rjAqlIyEq ShaD vA Ruqtava# RuqtavaqH Kaluq vai dEqvAH piqtara# RuqtUnEqva dEqvAn piqtRUn prI#NAti || 55
(pra - Ba#vati - yajamAnAyataqnaM ~MvA - aqShTAca#tvAri(gm)Sacca) (A11)

TS 5.4.12.1
pava#svaq vAja#sAtayaq itya#nuqShTuk pra#tiqpadBa#vati tiqr.sO#&nuqShTuBaqScata#srO gAyaqtriyOq yat tiqsrO#&nuqShTuBaq-stasmAq-daSva#striqBistiShTha(gg)# stiShThatiq yaccata#srO gAyaqtriyaqstasmAqth sarvA(gg)# Scaqtura#H paqdaH pra#tiqdadhaqt palA#yatE paraqmA vA EqShA Canda#sAqM ~Myada#nuqShTuk pa#raqmaSca#tuShTOqmaH stOmA#nAM paraqmastri#rAqtrO yaqj~jAnA$M paraqmO&Sva#H paSUqnAM pa#raqmENaiqvaina#M paraqmatA$M gamayatyEkaviq(gm)qSamaha#rBavatiq - [  ] 56

TS 5.4.12.2
yasmiqnnaSva# AlaqByatEq dvAda#Saq mAsAqH pa~jcaqrtavaqstraya# iqmE lOqkA aqsAvA#diqtya E#kaviq(gm)qSa EqSha praqjApa#tiH prAjApaqtyO&SvaqstamEqva sAqkShAdRu#ddhnOtiq Sakva#rayaH pRuqShThaM Ba#vantyaqn-yada#nyaq-cCandOq&nyE$nyEq vA EqtE paqSavaq A la#Byanta uqtEva# grAqmyA uqtEvA#&&*raqNyA yacCakva#rayaH pRuqShThaM BavaqntyaSva#sya sarvaqtvAya# pArthuraqSmaM bra#hmasAqmaM Ba#vati raqSminAq vA aSvO# - [  ] 57

TS 5.4.12.3
yaqta I$SvaqrO vA aSvO&yaqtO&pra#tiShThitaqH parA$M parAqvataqM gantOqryat pA$rthuraqSmaM bra#hmasAqmaM BavaqtyaSva#syaq yatyaiq dhRutyaiq saMkRu#tyacCAvAkasAqmaM Ba#vatyuthsannayaqj~jO vA EqSha yada#SvamEqdhaH kastadvEqdEtyA#huqryadiq sarvO# vA kriqyatEq na vAq sarvaq itiq yath saMkRu#tyacCAvAkasAqmaM BavaqtyaSva#sya 
sarvaqtvAyaq paryA$ptyAq ana#ntarAyAyaq sarva#stOmO&tirAqtra u#ttaqmamaha#rBavatiq ( ) sarvaqsyA&&*ptyaiq sarva#syaq jityaiq sarva#mEqva tEnA$&&*pnOtiq sarva#M jayati || 58
(aha#rBavatiq - vA aSvO - &ha#rBavatiq - daSa# ca) (A12)	

Prasna KOrvai with starting Padams Of 1 tO 12 Anuvaakams :- 
(dEqvAqsuqrAstEna - rtaqvyA# - ruqdrO - &Sma# - nnRuqShadEq va - DudE#naqM - prAcIqmitiq - vasOqqrdhArA# - maqgnirdEqvEBya#H - suvaqrgAya# yatrAkUqtAya# - CandaqScitaqM - pava#svaq - dvAda#Sa )

Korvai with starting Padams of 1, 11, 21 Series of Panchaatis :-
(dEqvAqsuqrA - aqjAyAqM - ~Mvai gru#muqShTiH - pra#thaqmO dE#vayaqtAmEq - tadvai Canda#sA - mRuqdhnO - tyaqShTau pa#~jcAqSat)

First and Last Padam of Fourth Prasnam of 5th Kandam
(dEqvAqsuqrAH - sarva#M jayati)

|| hari#H OM ||
|| kRuShNa yajurvEdIya taittirIya saMhitAyAM pa~jcamakANDE caturthaH praSnaH samAptaH ||
------------------------------------
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

5.5	 pa~jcamakANDE pa~jcamaH praSnaH - vAyavyapaSvAdyAnaM nirUpaNaM

TS 5.5.1.1
yadEkE#na sa(gg) sthAqpaya#ti yaqj~jasyaq saMta#tyAq avi#cCEdAyaiqndrAH paqSavOq yE mu#ShkaqrA yadaiqndrAH santOq&gniBya# AlaqByantE# dEqvatA$ByaH saqmada#M dadhAtyAgnEqyIstriqShTuBO# yAjyAnuvAqkyA$H kuryAqd-yadA$gnEqyIstEnA$ &&*gnEqyA yat triqShTuBaqstEnaiqndrAH samRu#ddhyaiq na dEqvatA$ByaH saqmada#M 
dadhAti vAqyavE# niqyutva#tE tUpaqramA la#BatEq tEjOq&gnErvAqyustEja#sa EqSha A la#ByatEq tasmA$d-yaqdriya#~g vAqyu - [  ] 1

TS 5.5.1.2
-rvAti# taqdriya#~g~gaq-gnirda#hatiq svamEqva tat tEjO&nvE#tiq yanna niqyutva#tEq syAdunmA$dyEqd-yaja#mAnO niqyutva#tE Bavatiq yaja#mAnaqsyA&*nu#nmAdAya vAyuqmatI$ SvEqtava#tI yAjyAnuvAqkyE# BavataH satEjaqstvAya# hiraNyagaqrBaH sama#vartaqtAgraq ityA#GAqramA GA#rayati praqjApa#tiqrvai hi#raNyagaqrBaH praqjApa#tEranurUpaqtvAyaq sarvA#Niq vA EqSha rUqpANi# paSUqnAM pratyA la#ByatEq yacC^^ma#SruqNastat - [  ] 2

TS 5.5.1.3
puru#ShANA(gm) rUqpaM ~Myat tU#paqrastadaSvA#nAqM ~MyadaqnyatO#daqn tad-gavAqM ~MyadavyA# iva SaqPAstadavI#nAqM ~MyadaqjastadaqjAnA$M ~MvAqyurvai pa#SUqnAM priqyaM dhAmaq yad-vA#yaqvyO# Bava#tyEqtamEqvaina#maqBi sa#jAMnAqnAH paqSavaq upa# tiShThantE vAyaqvya#H kAqryA(3)H prA#jApaqtyA(3) ityA#huq-ryad-vA#yaqvya#M kuqryAt praqjApa#tEriyAqdyat prA#jApaqtyaM kuqryAd-vAqyO - [  ] 3

TS 5.5.1.4
-ri#yAqd-yad-vA#yaqvya#H paqSurBava#tiq tEna# vAqyOrnaitiq yat prA#jApaqtyaH pu#rOqDASOq Bava#tiq tEna# prAqjApa#tEqrnaitiq yad dvAda#SakapAlaqstEna# vaiSvAnaqrAnnaityA$gnA vaiShNaqvamEkA#daSakapAlaqM nirva#pati dIkShiqShyamA#NOq&gniH sarvA# dEqvatAq viShNu#ryaqj~jO dEqvatA$Scaiqva yaqj~jaM cA&&* ra#BatEq&gnira#vaqmO 
dEqvatA#nAqM ~MviShNu#H paraqmO yadA$gnA-vaiShNaqva-mEkA#daSakapAlaM niqrvapati dEqvatA# - [  ] 4


TS 5.5.1.5
EqvOBaqyata#H pariqgRuhyaq yaja#mAqnO&va# rundhE purOqDASE#naq vai dEqvA aqmuShmi#n ~MlOqka A$d^^rdhnuvan caqruNAq&smin. yaH kAqmayE#tAq&muShmi#n ~MlOqka 	Ru#ddhnuyAqmitiq sa pu#rOqDASa#M kurvItAq&muShmi#nnEqva lOqka Ru#ddhnOtiq yadaqShTAka#pAlaqstEnA$&&*gnEqyO yat tri#kapAqlastEna# vaiShNaqvaH samRu#ddhyaiq yaH kAqmayE#tAqsmin ~MlOqka Ru#ddhnuyAqmitiq sa caqruM ku#rvItAqgnErGRuqtaM ~MviShNO$staNDuqlA-stasmA$ - [  ] 5

TS 5.5.1.6
-ccaqruH kAqryO$&sminnEqva lOqka Ru#ddhnOtyAdiqtyO Ba#vatIq yaM ~MvA adi#tiraqsyAmEqva prati# tiShThaqtyathO# aqsyAmEqvAdhi# yaqj~jaM ta#nutEq yO vai sa#M~MvathsaqramuKyaq-maBRu#tvAq&gniM ci#nuqtE yathA# sAqmi garBO#&vaqpadya#tE tAqdRugEqva tadArtiqmArcCE$d-vaiSvAnaqraM dvAda#SakapAlaM puqrastAqnnirva#pEth saM~MvathsaqrO 
vA aqgnirvai$SvAnaqrO yathA# saMvathsaqramAqptvA - [  ] 6

TS 5.5.1.7
kAqla Aga#tE viqjAya#ta EqvamEqva sa#M~MvathsaqramAqptvA kAqla Aga#tEq&gniM ci#nutEq nA&&*rtiqmArcCa#tyEqShA vA aqgnEH priqyA taqnUryad-vai$SvAnaqraH priqyAmEqvAsya# taqnuvaqmava# rundhEq trINyEqtAni# haqvI(gm)Shi# Bavantiq traya# iqmE lOqkA EqShAM ~MlOqkAnAq(gm)q rOhA#ya || 7 
(yaqdriya#~g vAqyu - ryacC^^ma#SruqNastad - vAqyO - rniqrvapa#ti dEqvatAq - stasmA# - dAqptvA - ShTAtri(gm)#Sacca ) (A1)

TS 5.5.2.1
praqjApa#tiH praqjAH sRuqShTvA prEqNA&nuq prAvi#Saqt tAByaqH punaqH saMBa#vituqM nASa#knOqth sO$&bravIdRuqddhnavaqdith sa yO mEqtaH puna#H saMciqnavaqditiq taM dEqvAH sama#cinvaqn tatOq vai ta A$d^^rdhnuvaqnq yath saqmaci#nvaqn taccitya#sya cityaqtvaM ~Mya EqvaM ~MviqdvAnaqgniM ci#nuqta RuqddhnOtyEqva kasmaiq kamaqgniScI#yataq ityA#huragniqvA - [  ] 8

TS 5.5.2.2
-na#sAqnItiq vA aqgniScI#yatE &gniqvAnEqva Ba#vatiq kasmaiq kamaqgniScI#yataq ityA#hurdEqvA mA# vEdaqnnitiq vA aqgniScI#yatE viqdurE#naM dEqvAH kasmaiq kamaqgniScI#yataq ityA#hurgRuqhya#sAqnItiq vA aqgniScI#yatE gRuqhyE#va Ba#vatiq kasmaiq kamaqgniScI#yataq ityA#huH paSuqmAna#sAqnItiq vA aqgni - [  ] 9

TS 5.5.2.3
-ScI#yatE paSuqmAnEqva Ba#vatiq kasmaiq kamaqgniScI#yataq ityA#huH saqpta mAq puru#ShAq upa# jIvAqnitiq vA aqgniScI#yatEq trayaqH prA~jcaqstraya#H praqtya~jca# AqtmA sa#ptaqma EqtAva#nta Eqvaina#maqmuShmi#n ~MlOqka upa# jIvanti praqjApa#tiraqgnima#cikIShataq taM pRu#thiqvya#bravIqnna mayyaqgniM cE$ShyaqsE&ti# mA dhakShyatiq sA tvA#&tidaqhyamA#nAq vi dha#viShyEq - [  ] 10

TS 5.5.2.4
sa pApI#yAn BaviShyaqsItiq sO$&bravIqt tathAq vA aqhaM ka#riShyAmiq yathA$ tvAq nAti#dhaqkShyatItiq sa iqmAmaqBya#mRuSat praqjApa#tistvA sAdayatuq tayA# dEqvata#yA&~ggiraqsvad dhruqvA sIqdEtIqmAmEqvEShTa#kAM kRuqtvOpA#-dhaqttA-na#tidAhAyaq yat pratyaqgniM ci#nvIqta tadaqBi mRu#SEt praqjApa#tistvA sAdayatuq tayA# 
dEqvata#yA&~ggiraqsvad dhruqvA sIqdE - [  ] 11

TS 5.5.2.5
-tIqmAmEqvEShTa#kAM kRuqtvOpa# dhaqttE&na#tidAhAya praqjApa#tirakAmayataq prajA#yEqyEtiq sa EqtamuKya#mapaSyaqt ta(gm) sa#M~Mvathsaqrama#biBaqstatO# vai sa prAjA#yataq tasmA$th saM~MvathsaqraM BAqrya#H praiva jA#yatEq taM ~Mvasa#vO&bruvaqn pra tvama#janiShThA vaqyaM prajA#yAmahAq itiq taM ~Mvasu#ByaqH prAya#cCaqt taM trINyahA$nyabiBaruqstEnaq - [  ] 12

TS 5.5.2.6
trINi# ca SaqtAnyasRu#jantaq traya#stri(gm)SataM caq tasmA$t tryaqhaM BAqrya#H praiva jA#yatEq tAn ruqdrA a#bruvaqn pra yUqyama#janiDhvaM ~MvaqyaM prajA#yAmahAq itiq ta(gm) ruqdrEByaqH prAya#cCaqn ta(gm) ShaDahA$nyabiBaruqstEnaq trINi# ca SaqtAnyasRu#jantaq traya#stri(gm)SataM caq tasmA$th ShaDaqhaM BAqrya#H praiva jA#yatEq tAnA#diqtyA a#bruvaqn pra yUqyama#janiDhvaM ~MvaqyaM - [  ] 13

TS 5.5.2.7
pra jA#yAmahAq itiq tamA#diqtyEByaqH prAya#cCaqn taM dvAdaqSAhA$nyabiBaruqstEnaq trINi# ca SaqtAnyasRu#jantaq traya#stri(gm)SataM caq tasmA$d dvAdaSAqhaM BAqrya#H praiva jA#yatEq tEnaq vai tE saqhasra#masRujantOqKA(gm) sa#hasrataqmIM ~Mya EqvamuKya(gm)# sAhaqsraM ~MvEdaq pra saqhasra#M paqSUnA$pnOti || 14
(aqgniqvAn - pa#SuqmAna#sAqnItiq vA aqgni - rddha#viShyE - mRuSEt praqjApa#tistvA sAdayatuq tayA# dEqvata#yA&~ggiraqsva dhruqvA sI#daq - tEnaq - tAnA#diqtyA a#bruvaqn pra yUqyama#janiDhvaM ~MvaqyaM - ca#tvAriq(gm)qSacca#) (A2)

TS 5.5.3.1
yaju#ShAq vA EqShA kri#yatEq yaju#ShA pacyatEq yaju#ShAq vi mu#cyatEq yaduqKA sA vA EqShaitar.hi# yAqtayA$mnIq sA na puna#H praqyujyEtyA#huqragnE# yuqkShvA hi yE tava# yuqkShvA hi dE#vaqhUta#mAq(gm)q ityuqKAyA$M juhOtiq tEnaiqvainAqM punaqH prayu#~gktEq tEnAyA#tayAmnIq yO vA aqgniM ~MyOgaq Aga#tE yuqnakti# yuq~gktE yu#~jjAqnEShvagnE# - [  ] 15

TS 5.5.3.2
yuqkShvA hi yE tava# yuqkShvA hi dE#vaqhUta#mAq(gm)q ityA#haiqSha vA aqgnEryOgaqstEnaiqvaina#M ~Myunakti yuq~gktE yu#~jjAqnEShu# brahmavAqdinO# vadantiq nya#~g~gaqgniScE#taqvyA(3) u#ttAqnA(3) itiq vaya#sAqM ~MvA EqSha pra#tiqmayA# cIyatEq yadaqgniryannya#~jcaM cinuqyAt pRu#ShTiqta E#naqmAhu#taya RucCEyuqryadu#ttAqnaM na pati#tu(gm) SaknuyAqdasu#vargyO&sya syAt prAqcIna#muttAqnaM - [  ] 16

TS 5.5.3.3
pu#ruShaSIqrq.Shamupa# dadhAti muKaqta EqvainaqmAhu#taya RucCantiq nOttAqnaM ci#nutE suvaqrgyO$&sya Bavati sauqryA ju#hOtiq cakShu#rEqvAsmiqn prati# dadhAtiq dvirju#hOtiq dvE hi cakShu#ShI samAqnyA ju#hOti samAqna(gm) hi cakShuqH samRu#ddhyai dEvAsuqrAH saM~Mya#ttA Asaqn tE vAqmaM ~Mvasuq saM nya#dadhataq taddEqvA vA#maqBRutA#&vRu~jjataq tadvA#maqBRutO# vAmaBRuqttvaM ~MyadvA#maqBRuta# ( ) mupaqdadhA#ti vAqmamEqva tayAq vasuq yaja#mAnOq BrAtRu#vyasya vRu~gktEq hira#NyamUd^^rdhnI Bavatiq jyOtiqrvai hira#NyaqM jyOti#rvAqmaM jyOti#ShaiqvAsyaq jyOti#rvAqmaM ~MvRu#~gktE dviyaqjurBa#vatiq prati#ShThityai || 17 
(yuq~jjAqnEShvagnE$-prAqcIna#muttAqnaM - ~MvA#maqBRutaqM - catu#rvi(gm)SatiSca) (A3)

TS 5.5.4.1
ApOq varu#Nasyaq patna#ya Asaqn tA aqgniraqBya#ddhyAyaqt tAH sama#Bavaqt tasyaq rEtaqH parA#&pataqt tadiqyama#Bavaqdyad dviqtIya#M paqrA&pa#taqt tadaqsAva#BavadiqyaM ~Mvai viqrADaqsau svaqrAD yad-viqrAjA#vupaqdadhA#tIqmE EqvOpa# dhattEq yadvA aqsau rEta#H siq~jcatiq tadaqsyAM prati# tiShThatiq tat 
pra jA#yatEq tA OSha#dhayO - [  ] 18

TS 5.5.4.2
vIqrudhO# Bavantiq tA aqgnira#ttiq ya EqvaM ~MvEdaq praiva jA#yatE&nnAqdO Ba#vatiq yO rE#taqsvI syAt pra#thaqmAyAqM tasyaq cityA#muqBE upa# daddhyAdiqmE EqvAsmai# saqmIcIq rEta#H si~jcatOq yaH siqktarE#tAqH syAt pra#thaqmAyAqM tasyaq 
cityA#maqnyAmupa# daddhyAduttaqmAyA#maqnyA(gm) rEta# EqvAsya# siqktamAqByAmu#BaqyataqH pari# gRuhNAti saM~MvathsaqraM na ka - [  ] 19

TS 5.5.4.3
~jcaqna praqtyava#rOhEqnna hImE ka~jcaqna pra#tyavaqrOha#taqstadE#nayOrvraqtaM ~MyO vA apa# SIr.ShANamaqgniM ci#nuqtE&pa#SIr.ShAq&muShmi#n ~MlOqkE Ba#vatiq yaH saSI#r.ShANaM cinuqtE saSI#r.ShAq &muShmi#n ~MlOqkE Ba#vatiq citti#M juhOmiq mana#sA GRuqtEnaq yathA# dEqvA iqhA&&*gama#n vIqtihO$trA RutAqvRudha#H samuqdrasya# vaqyuna#syaq patma#n juqhOmi# viqSvaka#rmaNEq viSvA&hA&ma#rtya(gm) haqviriti# svayamAtRuqNNAmu#paqdhAya# juhOtyEq - [  ] 20

TS 5.5.4.4
tadvA aqgnEH SiraqH saSI#r.ShANamEqvAgniM ci#nutEq saSI#r.ShAq&muShmi#n ~MlOqkE Ba#vatiq ya EqvaM ~MvEda# suvaqrgAyaq vA EqSha lOqkAya# cIyatEq yadaqgnistasyaq yadaya#thApUrvaM kriqyatE&su#vargyamasyaq tath 
su#vaqrgyO$&gniSciti#mupaqdhAyAqBi mRu#SEqccittiqmaci#ttiM cinavaqdvi viqdvAn pRuqShThEva# vIqtA vRu#jiqnA caq martA$n rAqyE ca# naH svapaqtyAya# ( ) dEvaq diti#M caq rAsvA-di#timuruqShyEti# yathApUqrvamEqvainAqmupa# dhattEq prA~jca#mEnaM cinutE suvaqrgyO$&sya Bavati || 21 
(OSha#dhayaqH - kaM - ju#hOti - svapaqtyAyAq - ShTAda#Sa ca) (A4)

TS 5.5.5.1
viqSvaka#rmA diqSAM patiqH sa na#H paqSUn pA#tuq sO$&smAn pA#tuq tasmaiq nama#H praqjApa#tI ruqdrO varu#NOq &gnirdiqSAM patiqH sa na#H paqSUn pA#tuq sO$&smAn pA#tuq tasmaiq nama# EqtA vai dEqvatA# EqtEShA$M paSUqnA-madhi#patayaq-stAByOq vA EqSha A vRu#ScyatEq yaH pa#SuSIqrq.ShANyu#paq dadhA#ti hiraNyEShTaqkA upa# dadhAtyEqtABya# Eqva dEqvatA$ByOq nama#skarOti brahmavAqdinO# - [  ] 22

TS 5.5.5.2
vadantyaqgnau grAqmyAn paqSUn pra da#dhAti SuqcA&&raqNyAna#rpayatiq kiM tataq ucCi(gm)#ShaqtItiq yaddhi#raNyEShTaqkA u#paqdadhA$tyaqmRutaqM ~Mvai hira#NyamaqmRutE#naiqva grAqmyEBya#H paqSuByO# BEShaqjaM ka#rOtiq nainAn# hinasti prAqNO vai pra#thaqmA sva#yamAtRuqNNA vyAqnO dviqtIyA#&pAqnastRuqtIyA&nuq prA&*NyA$t prathaqmA(gg) sva#yamAtRuqNNAmu#paqdhAya# prAqNEnaiqva prAqNa(gm) sama#d^^rdhayatiq vya#nyAd - [  ] 23

TS 5.5.5.3
dviqtIyA#mupaqdhAya# vyAqnEnaiqva vyAqna(gm) sama#d^^rdhayaqtyapA$n yAttRuqtIyA#mupaqdhAyA#-pAqnEnaiqvApAqna(gm) sama#d^^rdhayaqtyathO$ prAqNairEqvainaq(gm)q sami#ndhEq BUrBuvaqH suvaqriti# svayamAtRuqNNA upa# dadhAtIqmE vai lOqkAH sva#yamAtRuqNNA EqtABiqH Kaluqvai vyAhRu#tIBiH praqjApa#tiqH prA*&jA#yataq yadEqtABiqrvyAhRu#tIBiH svayamAtRuqNNA u#paqdadhA#tIqmAnEqva lOqkAnu#paqdhAyaiqShu - [  ] 24

TS 5.5.5.4
lOqkEShvadhiq prajA#yatE prAqNAya# vyAqnAyA#pAqnAya# vAqcE tvAq cakShu#ShE tvAq tayA# dEqvata#yA&~ggiraqsvad dhruqvA sI#dAqgninAq vai dEqvAH su#vaqrgaM ~MlOqkama#jigA(gm)saqn tEnaq pati#tuqM nASa#knuvaqn ta EqtAScata#sraH 
svayamAtRuqNNA a#paSyaqn tA diqkShUpA#dadhataq tEna# saqrvata#ScakShuShA suvaqrgaM ~MlOqkamA#yaqnq yaccata#sraH svayamAtRuqNNA diqkShU#paqdadhA#ti saqrvata#ScakShuShaiqva tadaqgninAq yaja#mAnaH ( ) suvaqrgaM ~MlOqkamE#ti || 25
(braqhmaqvAqdinOq - vya#nyA - dEqShu - yaja#mAnaq - strINi# ca) (A5)

TS 5.5.6.1
agnaq A yA#hi vIqtayaq ityAqhA-hva#taiqvaina#-maqgniM dUqtaM ~MvRu#NImahaq ityA#ha hUqtvaivaina#M ~MvRuNItEq &gninAq&gniH sami#ddhyataq ityA#haq sami#ndha Eqvaina#maqgnirvRuqtrANi# ja~gGanaqdityA#haq sami#ddha EqvAsmi#nnindriqyaM da#dhAtyaqgnEH stOma#M manAmahaq ityA#ha manuqta Eqvaina#mEqtAniq vA ahnA(gm)# rUqpANya# - [  ] 26

TS 5.5.6.2
-nvaqhamEqvaina#M cinuqtE &vAhnA(gm)# rUqpANi# rundhE brahmavAqdinO# vadantiq kasmA$th saqtyAdyAqtayA$mnIraqnyA iShTa#kAq ayA#tayAmnI lOkaM pRuqNEtyai$ndrAqgnI hi bA#r.haspaqtyEti# brUyAdindrAqgnI caq hi dEqvAnAqM 
bRuhaqspatiqScA-yA#tayAmAnO &nucaqrava#tI BavaqtyajA#mitvAyA -nuqShTuBA&nu# caratyAqtmA vai lO#kaM pRuqNA prAqNO# &nuqShTup tasmA$t prAqNaH sarvAqNya~ggAqnyanu# caratiq tA a#syaq sUda#dOhasaq - [  ] 27

TS 5.5.6.3
ityA#haq tasmAqt paru#ShiparuShiq rasaqH sOma(gg)# SrINantiq pRuSna#yaq ityAqhAnnaqM ~Mvai pRuSnyanna#mEqvAva# rundhEq&rkO vA aqgniraqrkO&nnaqmanna#mEqvAva# rundhEq janma#n dEqvAnAqM ~MviSa#striqShvA rO#caqnE diqva ityA#hEqmAnEqvAsmai# lOqkAn jyOti#ShmataH karOtiq yO vA iShTa#kAnAM pratiqShThAM ~MvEdaq pratyEqva ti#ShThatiq 
tayA# ( ) dEqvata#yA&~ggiraqsvad dhruqvA sIqdEtyA#haiqShA vA iShTa#kAnAM pratiqShThA ya EqvaM ~MvEdaq pratyEqvati#ShThati || 28 
(rUqpANiq - sUda#dOhasaq - stayAq - ShODa#Sa ca) (A6)

TS 5.5.7.1
suqvaqrgAyaq vA EqSha lOqkAya# cIyatEq yadaqgnirvajra# EkAdaqSinIq yadaqgnAvE#kAdaqSinI$M minuqyAd-vajrE#Naina(gm) suvaqrgAllOqkAdaqntarda#ddhyAqdyanna mi#nuqyAth svaru#BiH paqSUn vya#d^^rdhayEdEkayUqpaM mi#nOtiq nainaqM ~MvajrE#Na suvaqrgAllOqkAda#ntaqrdadhA#tiq na svaru#BiH paqSUn vya#d^^rdhayatiq vi vA EqSha i#ndriqyENa# vIqryE#Nad^^rdhyatEq yO$&gniM ciqnva-nna#dhiqkrAma#tyaindriqya - [  ] 29

TS 5.5.7.2
-rcA &&krama#NaqM pratIShTa#kAqmupa# daddhyAqnnEndriqyENa# vIqryE#Naq vyRu#ddhyatE ruqdrO vA EqSha yadaqgnistasya# tiqsraH Sa#raqvyA$H praqtIcI# tiqraScyaqnUcIq tAByOq vA EqSha A vRu#ScyatEq yO$&gniM ci#nuqtE$ &gniM ciqtvA ti#sRudhaqnvamayA#citaM brAhmaqNAya# dadyAqt tABya# Eqva nama#skarOqtyathOq tABya# EqvA&&tmAnaqM niShkrI#NItEq yattE# rudra puqrO - [  ] 30

TS 5.5.7.3
dhanuqstad-vAtOq anu# vAtu tEq tasmai# tEq rudra saM~MvathsaqrENaq nama#skarOmiq yattE# rudra dakShiqNA dhanuqstad-vAtOq anu# vAtu tEq tasmai# tE rudra parivathsaqrENaq nama#skarOmiq yattE# rudra paqScAddhanuqstad-vAtOq anu# 
vAtu tEq tasmai# tE rudrEdAvathsaqrENaq nama#skarOmiq yattE# rudrOttaqrAddhanuqsta - [  ] 31

TS 5.5.7.4
dvAtOq anu# vAtu tEq tasmai# tE rudrEduvathsaqrENaq nama#skarOmiq yattE# rudrOqpariq dhanuqstad-vAtOq anu# vAtu tEq tasmai# tE rudra vathsaqrENaq nama#skarOmi ruqdrO vA EqSha yadaqgniH sa yathA$ vyAqGraH kruqddhastiShTha#tyEqvaM ~MvA EqSha Eqtar.hiq sa~jci#tamEqtairupa# tiShThatE namaskAqrairEqvaina(gm)# Samayatiq yE$&gnaya#H - [  ] 32

TS 5.5.7.5
purIqShyA$H pravi#ShTAH pRuthiqvImanu# | 
tEShAqM tvama#syuttaqmaH praNO# jIqvAta#vE suva || 
Apa#M tvA&gnEq manaqsA &&pa#M tvA&gnEq tapaqsA &&pa#M tvA&gnE dIqkShayA &&pa#M tvA&gna upaqsadBiqrApa#M tvA&gnE suqtyayA&&pa#M tvA&gnEq dakShi#NABiqrApa#M tvA&gnE &vaBRuqthEnApa#M tvA&gnE vaqSayA &&pa#M tvA&gnE svagAkAqrENEtyA#haiq ( ) ShA vA aqgnErAptiqstayaiqvaina#mApnOti || 33 
(aiqndriqyA - puqra - u#ttaqrAddhanuqsta- daqgnaya# - AhAq - ShTau ca#) (A7)

TS 5.5.8.1
gAqyaqtrENa# puqrastAqdupa# tiShThatE prAqNamEqvAsmi#n dadhAti bRuhad-rathaMtaqrAByA$M paqkShAvOja# EqvAsmi#n dadhAtyRutuqsthAya#j~jA-yaqj~jiyE#naq pucCa#mRuqtuShvEqva prati# tiShThati pRuqShThairupa# tiShThatEq tEjOq vai pRuqShThAniq tEja# EqvAsmi#n dadhAti praqjApa#tiraqgnima#sRujataq sO$&smAth sRuqShTaH parA#~gaiqt taM ~MvA#ravaqntIyE#nA-vArayataq tad-vA#ravaqntIya#sya vAravantIyaqtva(gg) SyaiqtEna# SyEqtI a#kurutaq tacC^^yaiqtasya# SyaitaqtvaM - [  ] 34

TS 5.5.8.2
~Myad-vA#ravaqntIyE#nOpaqtiShTha#tE vAqraya#ta aiqvaina(gg)# SyaiqtEna# SyEqtI ku#rutE praqjApa#tEqr.hRuda#yEnA-pipaqkShaM pratyupa# tiShThatE prEqmANa#mEqvAsya# gacCatiq prAcyA$ tvA diqSA sA#dayAmi gAyaqtrENaq Canda#sAq&gninA# dEqvata#yAq&gnEH SIrShNAgnEH Siraq upa# dadhAmiq dakShi#NayA tvA diqSA sA#dayAmiq 
traiShTu#BEnaq CandaqsEndrE#Na dEqvata#yAq&gnEH paqkShENAqgnEH paqkShamupa# dadhAmi praqtIcyA$ tvA diqSA sA#dayAmiq - [  ] 35

TS 5.5.8.3
jAga#tEnaq Canda#sA saviqtrA dEqvata#yAq&gnEH pucCE#nAqgnEH pucCaqmupa# dadhAqmyudI$cyA tvA diqSA sA#dayAqmyAnu#ShTuBEnaq Canda#sA miqtrAvaru#NAByAM Eqvata#yAq&gnEH paqkShENAqgnEH paqkShamupa# dadhAmyUqd^^rdhvayA$ tvA diqSA sA#dayAmiq pA~gktE#naq Canda#sAq bRuhaqspati#nA dEqvata#yAq&gnEH pRuqShThEnAqgnEH pRuqShThamupa# dadhAmiq yO&vA apA$tmAnamaqgniM ci#nuqtE&pA$tmAq&muShmi#n ~MlOqkE Ba#vatiq yaH sAtmA#naM cinuqtE ( ) sAtmAq&muShmi#n ~MlOqkE Ba#vatyAtmEShTaqkA upa# dadhAtyEqSha vA aqgnErAqtmA sAtmA#namEqvAgniM ci#nutEq sAtmAq&muShmi#n ~MlOqkE Ba#vatiq ya EqvaM ~MvEda# || 36 
(SyaiqtaqtvaM - praqtIcyA$ tvA diqSA sA#dayAmiq - yaH sAtmA#naM cinuqtE - dvAvi(gm)#SatiSca) (A8)

TS 5.5.9.1
agna# udadhEq yA taq iShu#ryuqvA nAmaq tayA# nO mRuDaq tasyA$stEq namaqstasyA$staq upaq jIva#ntO BUyAqsmAgnE# duddhra gahya ki(gm)Sila vanyaq yA taq iShu#ryuqvA nAmaq tayA# nO mRuDaq tasyA$stEq namaqstasyA$staq upaq jIva#ntO BUyAsmaq pa~jcaq vA EqtE$&gnayOq yaccita#ya udaqdhirEqva nAma# prathaqmO duqddhrO - [  ] 37

TS 5.5.9.2
dviqtIyOq gahya#stRuqtIya#H ki(gm)SiqlaSca#tuqrthO vanya#H pa~jcaqmastEByOq yadAhu#tIqrna ju#huqyAda#ddhvaqryuM caq yaja#mAnaM caq pra da#hEyuqryadEqtA Ahu#tIrjuqhOti# BAgaqdhEyE#naiqvainA$~jCamayatiq nA&&*rtiqmArcCa#tyaddhvaqryurna yaja#mAnOq vA~gma# Aqsan naqsOH prAqNO$&kShyOScakShuqH karNa#yOqH SrOtra#M bAhuqvOrbala#-mUruqvOrOjO&ri#ShTAq viSvAqnya~ggA#ni taqnU - [  ] 38

TS 5.5.9.3
-staqnuvA# mE saqha nama#stE astuq mA mA# hi(gm)sIqrapaq vA EqtasmA$t prAqNAH krA#mantiq yO$&gniM ciqnvanna#dhiq krAma#tiq vA~gma# Aqsan naqsOH prAqNa ityA#ha prAqNAnEqvA*&&tman dha#ttEq yO ruqdrO aqgnau yO aqPsu ya OSha#dhIShuq yO ruqdrO viSvAq Buva#nA&&viqvESaq tasmai# ruqdrAyaq namO# aqstvAhu#tiBAgAq vA aqnyE ruqdrA haqvirBA#gA - [  ] 39

TS 5.5.9.4
aqnyE Sa#taruqdrIya(gm)# huqtvA gA#vIdhuqkaM caqrumEqtEnaq yaju#ShA caraqmAyAqmiShTa#kAyAqM ni da#ddhyAd-BAgaqdhEyE#naiqvaina(gm)# Samayatiq tasyaq tvai Sa#taruqdrIya(gm)# huqtamityA#huqryasyaiqtadaqgnau kriqyataq itiq vasa#vastvA ruqdraiH puqrastA$t pAntu piqtara#stvA yaqmarA#jAnaH piqtRuBi#rdakShiNaqtaH pA$ntvAdiqtyAstvAq viSvai$rdEqvaiH paqScAt pA$ntu dyutAqnastvA# mAruqtO maqrudBi#ruttaraqtaH pA#tu - [  ] 40

TS 5.5.9.5
dEqvAstvEndra#jyEShThAq varu#NarAjAnOq &dhastA$ccOq-pari#ShThAcca pAntuq na vA EqtEna# pUqtO na mEddhyOq na prOkShi#tOq yadE#naqmata#H prAqcIna#M prOqkShatiq yath saMci#taqmAjyE#na prOqkShatiq tEna# pUqtastEnaq mEddhyaqstEnaq prOkShi#taH || 41
(duqdhra - staqnU - rhaqvirBA#gAH - pAtuq - dvAtri(gm)#Sacca) (A9)

TS 5.5.10.1
saqqmIcIqq nAmA#siq prAcIq diktasyA$stEq &gniradhi#pati rasiqtO ra#kShiqtA yaScAdhi#patiq ryaSca# gOqptA tAByAqM namaqstaunO# mRuDayatAqM tE yaM dviqShmO yaSca# nOq dvEShTiq taM ~MvAqM jaMBE# dadhAmyOjaqsvinIq nAmA#si dakShiqNA dik tasyA$staq indrO&dhi#patiqH pRudA#kuqH prAcIq nAmA#si praqtIcIq dik tasyA$stEq - [  ] 42

TS 5.5.10.2
sOmO&dhi#patiH svaqjO# &vaqsthAvAq nAmAq-syudI#cIq dik tasyA$stEq varuqNO&dhi#pati-stiqraSca# rAjiq-radhi#patnIq nAmA#si bRuhaqtI dik tasyA$stEq bRuhaqspatiq-radhi#patiH SviqtrO vaqSinIq nAmA#sIqyaM dik tasyA$stE yaqmO&dhi#patiH kaqlmASha# grIvO rakShiqtA yaScAdhi#patiq ryaSca# gOqptA tAByAqM namaqstau nO# mRuDayatAqM tE yaM dviqShmO yaSca# - [  ] 43

TS 5.5.10.3
nOq dvEShTiq taM ~MvAqM jaMBE# dadhAmyEqtA vai dEqvatA# aqgniM ciqta(gm) ra#kShantiq tAByOq yadAhu#tIqrna ju#huqyAda#ddhvaqryuM caq yaja#mAnaM ca dhyAyEyuqryadEqtA Ahu#tIrjuqhOti# BAgaqdhEyE#nai-vaiqnA$~jCamayatiq nA&&*rtiqmArcCa#tyaddhvaqryurna yaja#mAnO hEqtayOq nAma# sthaq tEShA$M ~MvaH puqrO gRuqhA aqgnirvaq iSha#vaH 
saliqlO ni#liqpAM nAma# - [  ] 44

TS 5.5.10.4
sthaq tEShA$M ~MvO dakShiqNA gRuqhAH piqtarO# vaq iSha#vaqH saga#rO vaqjriNOq nAma# sthaq tEShA$M ~MvaH paqScAd gRuqhAH svapnO# vaq iSha#vOq gahva#rO &vaqsthAvA#nOq nAma# sthaq tEShA$M ~Mva uttaqrAd gRuqhA ApO# vaq iSha#vaH samuqdrO-&dhi#patayOq nAma# sthaq tEShA$M ~Mva uqpari# gRuqhA vaqrq.ShaM ~Mvaq iShaqvO&va#svAn kraqvyA nAma# sthaq pArtthi#vAq-stEShA$M ~Mva iqha gRuqhA - [  ] 45

TS 5.5.10.5
anna#M ~Mvaq iSha#vO &nimiqShO vA#tanAqmaM tEByO# vOq namaqstE nO# mRuDayataq tE yaM dviqShmO yaSca# nOq dvEShTiq taM ~MvOq jaMBE# dadhAmi huqtAdOq vA aqnyE dEqvA a#huqtAdOq&nyE tAna#gniqcidEqvOBayA$n prINAti daqddhnA ma#dhumiqSrENaiqtA Ahu#tIrjuhOti BAgaqdhEyE#naiqvainA$n prINAqtyathOq KalvA#huqriShTa#kAq vai dEqvA a#huqtAdaq itya# - [  ] 46

TS 5.5.10.6
-nupariqkrAma#M juhOqtyapa#rivargamEqvainA$n prINAtIqma(gg) stanaqmUrja#svantaM dhayAqpAM prapyA#tamagnE sariqrasyaq maddhyE$ | uthsa#M juShasvaq madhu#mantamUrva samuqdriyaq(gm)q sada#naqmA vi#Sasva || 
yO vA aqgniM praqyujyaq na vi#muq~jcatiq yathA&SvO# yuqktO&vi#mucyamAnaqH kShuddhya#n parAqBava#tyEqvama#syAqgniH parA# Bavatiq taM pa#rAqBava#ntaqM ~Myaja#mAqnO&nuq parA# Bavatiq sO$&gniM ciqtvA lUqkShO - [  ] 47

TS 5.5.10.7
Ba#vatIqma(gg) stanaqmUrja#svantaM dhayAqpAmityAjya#sya pUqrNA(gg) sruca#M juhOtyEqSha vA aqgnErvi#mOqkO viqmucyaiqvAsmAq annaqmapi# dadhAtiq tasmA#dAhuqryaScaiqvaM ~MvEdaq yaScaq na suqdhAya(gm)# haq vai vAqjI suhi#tO dadhAqtItyaqgnirvAva vAqjI tamEqva tat prI#NAtiq sa E#naM prIqtaH prI#NAtiq vasI#yAn Bavati ( ) || 48
(praqtIcIq diktasyA$stE-dviqShmO yaSca#-niliqmpA nA-mEq ha gRuqhA-iti#-lUqkShO-vasI#yAn Bavati) (A10)

TS 5.5.11.1
indrA#yaq rAj~jE# sUkaqrO varu#NAyaq rAj~jEq kRuShNO# yaqmAyaq rAj~jaq RuSya# RuShaqBAyaq rAj~jE# gavaqyaH SA$rdUqlAyaq rAj~jE# gauqraH pu#ruSharAqjAya# maqrkaTa#H kShipraSyEqnasyaq varti#kAq nIla#~ggOqH krimiqH sOma#syaq rAj~ja#H kuluq~ggaH sindhO$H Si(gm)SuqmArO# hiqmava#tO haqstI || 49 (indrA#yaq rAj~jEq-&ShTAvi(gm)#SatiH) (A11)

TS 5.5.12.1
maqyuH prA#jApaqtya UqlO halI$kShNO vRuShadaq(gm)qSastE dhAqtuH sara#svatyaiq SAri#H SyEqtA pu#ruShaqvAK sara#svatEq Suka#H SyEqtaH pu#ruShaqvAgA#raqNyO#&jO na#kuqlaH SakAq tE pauqShNA vAqcE krauq~jcaH || 50
(maqyu - strayO#vi(gm)SatiH) (A12)

TS 5.5.13.1
aqpAM naptrE# jaqShO nAqkrO maka#raH kulIqkayaqstE&kU#pArasya vAqcE pai$~ggarAqjO BagA#ya kuqShIta#ka AqtI vA#haqsO darvi#dAq tE vA#yaqvyA# diqgByaSca#kravAqkaH || 51
(aqpA - mEkAqnnavi(gm)#SaqtiH) (A13)

TS 5.5.14.1
balA#yAjagaqra AqKuH sRu#jaqyA SaqyaNDa#kaqstE maiqtrA mRuqtyavE#&siqtO maqnyavE$ svaqjaH kuM#BIqnasa#H puShkarasAqdO lO#hitAqhistE tvAqShTrAH pra#tiqSrutkA#yai vAhaqsaH || 52 
(balA#yAq - ShTAda#Sa) (A14)

TS 5.5.15.1
puqruqShaqmRuqgaScaqndrama#sE gOqdhA kAla#kA dArvAGAqTastE vanaqspatI#nAmEqNyahnEq kRuShNOq rAtri#yai piqkaH kShvi~gkAq nIla#SIrShNIq tE$&ryaqmNE dhAqtuH ka#tkaqTaH || 53
(puqruqShaqmRuqgO$-&ShTAda#Sa) (A15)

TS 5.5.16.1
sauqrI baqlAkarSyO# maqyUra#H SyEqnastE ga#ndhaqrvANAqM ~MvasU#nAM kaqpi~jja#lO ruqdrANA$M tittiqrI rOqhit ku#NDRuqNAcI# gOqlatti#kAq tA a#PsaqrasAq-mara#NyAya sRumaqraH || 54 
(sauq-rya#ShTAda#Sa) (A16)

TS 5.5.17.1
pRuqShaqtO vai$SvadEqvaH piqtvO nya~gkuqH kaSaqstE&nu#matyA anyavAqpO$&d^^rdhamAqsAnA$M mAqsAM kaqSyapaqH kvayi#H kuqTaru#rdAtyauqhastE si#nIvAqlyai bRuhaqspata#yE SitpuqTaH || 55 
(pRuqShatA$- &ShTAda#Sa) (A17)

TS 5.5.18.1
SakA# BauqmI pAqntraH kaSO# mAnthIqlavaqstE pi#tRuqNAmRu#tUqnAM jaha#kA saM~MvathsaqrAyaq lOpA# kaqpOtaq ulU#kaH SaqSastE na#r.RuqtAH kRu#kaqvAku#H sAviqtraH || 56 
(SakAq - &ShTAda#Sa ) (A18)

TS 5.5.19.1
rurU# rauqdraH kRu#kalAqsaH SaqkuniqH pippa#kAq tE Sa#raqvyA#yai hariqNO mA#ruqtO brahma#NE SAqrgastaqrakShu#H kRuqShNaH SvA ca#turaqkShO ga#rdaqBasta i#tarajaqnAnA#maqgnayEq dhU~gkShNA$ || 57 
(ruru# - rvi(gm)SaqtiH) (A19)

TS 5.5.20.1
aqlaqja A$ntariqkSha uqdrO maqdguH plaqvastE#&pAmadi#tyai ha(gm)saqsAci#rindrAqNyai kIr.SAq gRuddhra#H SitikaqkShI vA$d^^rdhrANaqsastE diqvyA dyA#vApRuthiqvyA$ SvAqvit || 58 
(aqlaqjO$ - &ShTAda#Sa ) (A20)

TS 5.5.21.1
suqpaqrNaH pA$rjaqnyO haq(gm)qsO vRukO# vRuShadaq(gm)qSasta aiqndrA aqpAmuqdrO$ &ryaqmNE lO#pAqSaH siq(gm)qhO na#kuqlO vyAqGrastE ma#hEqndrAyaq kAmA#yaq para#svAn || 59
(suqpaqNO$ - &ShTAda#Sa) (A21)

TS 5.5.22.1
AqgnEqyaH kRuqShNagrI#vaH sArasvaqtI mEqShI baqBruH sauqmyaH pauqShNaH SyAqmaH Si#tipRuqShThO bA#r.haspaqtyaH SiqlpO vai$SvadEqva aiqndrO#&ruqNO mA#ruqtaH kaqlmASha# aindrAqgnaH sa(gm)#hiqtO# &dhOrA#maH sAviqtrO vA#ruqNaH pEtva#H || 60
(AqgnEqyO - dvAvi(gm)#SatiH) (A22)

TS 5.5.23.1
aSva#stUpaqrO gO#mRuqgastE prA#jApaqtyA A$gnEqyau kRuqShNagrI#vau tvAqShTrau lO#maSasaqkthau Si#tipRuqShThau bA#r.haspaqtyau dhAqtrE pRu#ShOdaqraH sauqryO baqlakShaqH pEtva#H || 61 
(aSvaqH - ShODa#Sa) (A23)

TS 5.5.24.1
aqgnayE&nI#kavatEq rOhi#tA~jjiranaqDvAnaqdhOrA#mau sAviqtrau pauqShNau ra#jaqtanA#BI vaiSvadEqvau piqSa~ggau# tUpaqrau mA#ruqtaH kaqlmASha# AgnEqyaH kRuqShNO#&jaH sA#rasvaqtI mEqShI vA#ruqNaH kRuqShNa Eka#SitipAqt pEtva#H || 62
(aqgnayEq - dvAvi(gm)#SatiH) (A24)

Prasna Korvai with starting Padams of 1 to 24 Anuvaakams :- 
(yadEkE#na - praqjApa#tiH prEqNA&nuq - yajuqShA - &&pO# - viqSvakaqrmA - &gnaq A yA#hi - suvaqrgAyaq vajrO# - gAyaqtrENA - gna# udadhE - saqmIcI - ndrA#ya - maqyu - raqpAM - balA#ya - puruShamRuqgaH - sauqrI - pRu#ShaqtaH - SakAq - ruru# - ralaqjaH - su#paqrNa - A$gnEqyO - &SvOq - &gnayE&nI#kavatEq - catu#rvi(gm)SatiH)
	
Korvai with starting Padams of 1, 11, 21 Series of Panchaatis :-
(yadEkE#naq - sa pApI#yA - nEqtadvA aqgnE - rdhanuqstad - dEqvAstvEndra#jyEShThA - aqpAM naptrE - &Sva#stUpaqrO - dviSha#ShTiH)

First and Last Padam of Fifth Prasnam of 5th Kandam
(yadEkEq - naika#SitipAqt pEtva#H) 

|| hari#H OM ||

|| kRuShNa yajurvEdIya taittirIya saMhitAyAM pa~jcamakANDE pa~jcamaH praSnaH samAptaH ||
------------------------------------

OM namaH paramAtmanE, SrI mahAgaNapatayE namaH, SrI guruByO namaH
haqriqH OM

5.6	 pa~jcamakANDE ShaShThaH praSnaH - upAnuvAkyABidhAnaM

TS 5.6.1.1
hira#NyavarNAqH Suca#yaH pAvaqkA yAsu# jAqtaH kaqSyapOq yAsvindra#H | 
aqgniM ~MyA garBa#M dadhiqrE virU#pAqstA naq ApaqH Sa(gg) syOqnA Ba#vantu || 
yAsAq(gm)q rAjAq varu#NOq yAtiq maddhyE# satyAnRuqtE a#vaqpaSyaqn janA#nAM | 
maqdhuqScutaqH Suca#yOq yAH pA#vaqkAstA naq ApaqH Sa(gg) syOqnA Ba#vantu || 
yAsA$M dEqvA diqvi kRuqNvanti# BaqkShaM ~MyA aqntari#kShE bahuqdhA Bava#nti | 
yAH pRu#thiqvIM paya#sOqndanti# - [  ] 1

TS 5.6.1.2
SuqkrAstA naq ApaqH Sa(gg) syOqnA Ba#vantu || 
SiqvEna# mAq cakShu#ShA paSyatA&&*paH SiqvayA# taqnuvOpa# spRuSataq tvaca#M mE |
sarvA(gm)# aqgnI(gm) ra#PsuqShadO# huvE vOq mayiq varcOq balaqmOjOq ni dha#tta ||
yadaqdaH sa#M prayaqqtIrahAqq vana#datAhaqtE | 
tasmAqdA naqdyO# nAma# sthaq tA vOq nAmA#ni sindhavaH || 
yat prEShi#tAq varu#NEnaq tAH SIBa(gm)# saqmava#lgata | 2

TS 5.6.1.3
tadA$pnOq-dindrO# vO yaqtI-stasmAq-dApOq anu# sthana || 
aqpaqkAqma(gg) syanda#mAnAq avI#varata vOq hika$M |
indrO# vaqH Sakti#Bi rdEvIq-stasmAqd-vArNAma# vO hiqtaM ||
EkO# dEqvO apya#tiShThaqth syanda#mAnA yathA vaqSaM | 
udA#niShu-rmaqhIritiq tasmA#-dudaqka-mu#cyatE || 
ApO# BaqdrA GRuqtamidApa# AsuraqgnI-ShOmau# biBraqtyApaq it tAH | 
tIqvrO rasO# madhuqpRucA# - [  ] 3

TS 5.6.1.4
-maraMgaqma A mA$ prAqNEna# saqha varca#sA gann || 
Adit pa#SyAmyuqta vA# SRuNOqmyA mAq GOShO# gacCatiq vA~gna# AsAM | 
manyE# BEjAqnO aqmRuta#syaq tar.hiq hira#NyavarNAq atRu#paM ~MyaqdA va#H || 
ApOq hi ShThA ma#yOq BuvaqstA na# UqrjE da#dhAtana | 
maqhE raNA#yaq cakSha#sE || 
yO va#H Siqvata#mOq rasaqstasya# BAjayatEqha na#H | 
uqSaqtIri#va mAqtara#H ( ) || 
tasmAq araM ga#mAma vOq yasyaq kShayA#yaq jinva#tha | 
ApO# jaqnaya#thA ca naH || 
diqvi Sra#ya svAqntari#kShE yatasva pRuthiqvyA saM Ba#va brahmavarcaq-sama#si brahmavarcaqsAya# tvA || 4 (uqdanti# - saqmava#lgata - madhuqpRucA$M - mAqtarOq - dvAvi(gm)#SatiSca} (A1)

TS 5.6.2.1
aqpAM grahA$n gRuhNAtyEqtadvAva rA#jaqsUyaqM ~MyadEqtE grahA$H saqvO$ &gnirva#ruNasaqvO rA#jaqsUya#-magnisaqva-ScityaqstAByA#-mEqva sU#yaqtE&thO# uqBAvEqva lOqkAvaqBi ja#yatiq yaSca# rAjaqsUyE#nEjAqnasyaq yaScA$&gniqcitaq ApO# BavaqntyApOq vA aqgnErBrAtRu#vyAq yadaqpO$ &gnEraqdhastA#dupaq dadhA#tiq BrAtRu#vyABiBUtyaiq 
Bava#tyAqtmanAq parA$&syaq BrAtRu#vyO BavatyaqmRutaqM - [  ] 5

TS 5.6.2.2
~MvA ApaqstasmA#-daqdBirava#tAnta-maqBi Shi#~jcantiq nA&&*rtiqmArcCa#tiq sarvaqmAyu#rEtiq yasyaiqtA u#padhIqyantEq ya u# cainA EqvaM ~MvEdAnnaqM ~MvA Apa#H paqSavaq ApO&nna#M paqSavO$&nnAqdaH pa#SuqmAn Ba#vatiq yasyaiqtA u#padhIqyantEq 
ya u# cainA EqvaM ~MvEdaq dvAda#Sa Bavantiq dvAda#Saq mAsA$H saM~MvathsaqraH sa#M~MvathsaqrENaiqvAsmAq - [  ] 6

TS 5.6.2.3
annaqmava# rundhEq pAtrA#Ni Bavantiq pAtrEq vA anna#madyatEq sayO$nyEqvAnnaqmava# rundhaq A dvA#daqSAt puru#ShAqdanna#-maqttyathOq pAtrAqnna Ci#dyatEq yasyaiqtA u#padhIqyantE ya u# cainA EqvaM ~MvEda# kuMqBASca# kuMqBISca# mithuqnAni# Bavanti mithuqnasyaq prajA$tyaiq pra praqjayA# paqSuBi#-rmithuqnai-rjA#yatEq yasyaiqtA u#padhIqyantEq ya u# - [  ] 7

TS 5.6.2.4
cainA EqvaM ~MvEdaq SugvA aqgniH sO$&ddhvaqryuM ~Myaja#mAnaM praqjAH SuqcA&rpa#yatiq yadaqpa u#paqdadhA#tiq Suca#mEqvAsya# Samayatiq nA&&*rtiqmArcCa#tyaddhvaqryurna yaja#mAnaqH SAmya#nti praqjA yatraiqtA u#padhIqyantEq &pAM ~MvA EqtAniq hRuda#yAniq yadEqtA ApOq yadEqtA aqpa u#paqdadhA#ti diqvyABi#rEqvainAqH sa(gm) sRu#jatiq var.Shu#kaH paqrjanyO# - [  ] 8

TS 5.6.2.5
Bavatiq yO vA EqtAsA#mAqyata#naqM klRuptiqM ~MvEdAq&&*yata#navAn Bavatiq kalpa#tE &smA anusIqtamupa# dadhAtyEqtadvA A#sAmAqyata#namEqShA klRuptiqrya EqvaM ~MvEdAq&&*yata#navAn Bavatiq kalpa#tE&smai dvaqdvaMmaqnyA upa# dadhAtiq cata#srOq maddhyEq dhRutyAq annaqM ~MvA iShTa#kA Eqtat Kaluq vai sAqkShAdannaqM ~MyadEqSha caqruryadEqtaM caqrumu#paq dadhA#ti sAqkShA - [  ] 9

TS 5.6.2.6
dEqvAsmAq annaqmava# rundhE maddhyaqta upa# dadhAti maddhyaqta EqvAsmAq anna#M dadhAtiq tasmA$n maddhyaqtO&nna#madyatE bAr.haspaqtyO Ba#vatiq brahmaq vai dEqvAnAqM bRuhaqspatiq-rbrahma#NaiqvAsmAq annaqmava# rundhE brahmavarcaqsama#si 
brahmavarcaqsAyaq tvEtyA#ha tEjaqsvI bra#hmavarcaqsI Ba#vatiq yasyaiqSha u#padhIqyatEq ya u# cainamEqvaM ~MvEda# || 10
(aqmRuta# - masmai - jAyatEq yasyaiqtA - u#padhIqyantEq ya u# - paqrjanya# - upaqdadhA#ti sAqkShAth - saqptaca#tvAri(gm)Sacca) (A2)

TS 5.6.3.1
BUqtEqShTaqkA upa# dadhAqtyatrA$traq vai mRuqtyurjA#yatEq yatra#yatraiqva mRuqtyurjAya#tEq tata# Eqvainaqmava# yajatEq tasmA#dagniqcith sarvaqmAyu#rEtiq sarvEq hya#sya mRuqtyavO &vE$ShTAqstasmA#-dagniqcinnA-Bica#ritaqvai praqtyagE#na-maBicAqraH stRu#NutE sUqyatEq vA EqSha yO$&gniM ci#nuqtE dE#vasuqvAmEqtAni# haqvI(gm)Shi# BavantyEqtAva#ntOq vai dEqvAnA(gm)# saqvAsta EqvA - [  ] 11

TS 5.6.3.2
-smai# saqvAn pra ya#cCantiq ta E#na(gm) suvantE saqvO$&gnirva#ruNasaqvO rA#jaqsUya#M brahmasaqvaScityO# dEqvasya# tvA saviqtuH pra#saqva ityA#ha saviqtRupra#sUta EqvainaqM brahma#NA dEqvatA#BiraqBi Shi#~jcaqtyanna#-syAnnasyAqBi Shi#~jcaqtyanna#-syAnnaqsyA-va#ruddhyai puqrastA$t praqtya~jca#maqBi Shi#~jcati puqrastAqddhi pra#tIqcI-naqmanna#maqdyatE# SIr.ShaqtO#&Bi Shi#~jcati SIr.ShaqtO hyanna#maqdyataq A muKA#daqnvava#srAvayati - [  ] 12

TS 5.6.3.3
muKaqta EqvAsmA# aqnnAdya#M dadhAtyaqgnEstvAq sAmrA$jyEnAqBi Shi#~jcAqmItyA#haiqSha vA aqgnEH saqvastEnaiqvaina#maqBi Shi#~jcatiq bRuhaqspatE$stvAq sAmrA$jyEnAqBiShi#~jcAqmItyA#haq brahmaq vai dEqvAnAqM bRuhaqspatiqrbrahma#Naiqvaina#maqBi 
Shi#~jcaqtIndra#sya tvAq sAmrA$jyEnAqBi Shi#~jcAq-mItyA#hEndriqyamEqvAsmi#-nnuqpari#ShTAd dadhAtyEq ta - [  ] 13

TS 5.6.3.4
-dvai rA#jaqsUya#sya rUqpaM ~Mya EqvaM ~MviqdvAnaqgniM ci#nuqta uqBAvEqva lOqkAvaqBi ja#yatiq yaSca# rAjaqsUyE#nEjAqnasyaq yaScA$gniqcitaq indra#sya suShuvAqNasya# daSaqdhEndriqyaM ~MvIqrya#M parA#&pataqt taddEqvAH sau$trAmaqNyA sama#Baranth sUqyatEq vA EqSha yO$&gniM ci#nuqtE$&gniM ciqtvA sau$trAmaqNyA ya#jEtEndriqyamEqva vIqrya(gm)# saqBRuMtyAq&&*tman dha#ttE || 14
(ta EqvA - nvava#srAvayatyEq - ta - daqShTAca#tvAri(gm)Sacca) (A3)

TS 5.6.4.1
saqjUrabdO&yA#vaBiH saqjUruqShA aru#NIBiH saqjUH sUryaq Eta#SEna saqjOShA#vaqSvinAq da(gm)sO#BiH saqjUraqgnirvai$SvAnaqra iDA#BirGRuqtEnaq svAhA# saM~MvathsaqrO vA abdOq mAsAq ayA#vA uqShA aru#NIq sUryaq Eta#Sa iqmE aqSvinA# saM~MvathsaqrO$&gnirvai$SvAnaqraH paqSavaq iDA# paqSavO# GRuqta(gm) sa#M~MvathsaqraM paqSavO&nuq pra jA#yantE saM~MvathsaqrENaiqvAsmai# paqSUn praja#nayati darBastaqmbE ju#hOtiq ya - [  ] 15

TS 5.6.4.2
-dvA aqsyA aqmRutaqM ~Myad-vIqrya#M tad-daqrBAstasmi#n juhOtiq praiva jA#yatE &nnAqdO Ba#vatiq yasyaiqvaM juhva#tyEqtA vai dEqvatA# aqgnEH puqrastA$dBAgAqstA Eqva prI#NAqtyathOq cakShu#rEqvAgnEH puqrastAqt prati# dadhAqtyana#ndhO Bavatiq ya 
EqvaM ~MvEdA&&*pOq vA iqdamagrE# saliqlamA#sIqth sa praqjApa#tiH puShkarapaqrNE vAtO# BUqtO#&lElAyaqth saH - [  ] 16

TS 5.6.4.3
pra#tiqShThAM nA&vi#ndataq sa EqtadaqpAM kuqlAya#mapaSyaqt tasmi#nnaqgnima#cinutaq tadiqyama#Bavaqt tatOq vai sa pratya#tiShThaqdyAM puqrastA#duqpA-da#dhAqt tacCirO# &Bavaqth sA prAcIq digyAM da#kShiNaqta uqpAda#dhAqth sa dakShi#NaH paqkShO#&Bavaqth sA da#kShiqNA digyAM paqScA-duqpAda#dhAqt tat pucCa#maBavaqth sA praqtIcIq digyAmu#ttaraqta uqpAda#dhAqth - [  ] 17 

TS 5.6.4.4
sa utta#raH paqkShO#&Bavaqth sOdI#cIq digyAmuqpari#ShTA-duqpAda#dhAqt tat pRuqShThama#Bavaqth sOd^^rdhvA digiqyaM ~MvA aqgniH pa~jcE$ShTakaq-stasmAqd-yadaqsyAM Kana#ntyaqBIShTa#kAM tRuqndantyaqBi Sarka#rAq(gm)q sarvAq vA iqyaM ~MvayO$ByOq nakta#M dRuqSE dI$pyatEq tasmA#diqmAM ~MvayA(gm)#siq naktaqM nAddhyA#satEq ya EqvaM ~MviqdvAnaqgniM ci#nuqtE pratyEqva - [  ] 18

TS 5.6.4.5
ti#ShThatyaqBi diSO# jayatyAgnEqyO vai brA$hmaqNastasmA$d-brAhmaqNAyaq sarvA#su diqkShvad^^rdhu#kaq(gg)q svAmEqva tad-diSaqmanvE$tyaqpAM ~MvA aqgniH kuqlAyaqM tasmAqdApOq&gni(gm) hAru#kAqH svAmEqva tad-yOniqM pravi#Santi || 19
(yada#- lElAyaqth sa-u#ttaraqta uqpAda#dhA-dEqva - dvAtri(gm)#Sacca) (A4)

TS 5.6.5.1
saqM~MvaqthsaqramuKya#M BRuqtvA dviqtIyE# saM~Mvathsaqra A$gnEqyamaqShTAka#pAlaqM nirva#pEdaiqndra-mEkA#daSakapAlaM ~MvaiSvadEqvaM dvAda#SakapAlaM bAr.haspaqtyaM caqruM ~Mvai$ShNaqvaM tri#kapAqlaM tRuqtIyE# saM~MvathsaqrE#&BiqjitA# yajEtaq yadaqShTAka#pAlOq Bava#tyaqShTAkSha#rA gAyaqtryA$gnEqyaM gA#yaqtraM prA#tassavaqnaM prA#tassavaqnamEqva 
tEna# dAdhAra gAyaqtrIM CandOq yadEkA#daSakapAlOq BavaqtyEkA#daSAkSharA triqShTugaiqndraM traiShTu#BaqM mAddhya#ndinaq(gm)q sava#naqM mAddhya#ndinamEqva sava#naqM tEna# dAdhAra triqShTuBaqM - [  ] 20

TS 5.6.5.2
CandOq yad-dvAda#SakapAlOq Bava#tiq dvAda#SAkSharAq jaga#tI vaiSvadEqvaM jAga#taM tRutIyasavaqnaM tRu#tIyasavaqnamEqva tEna# dAdhAraq jaga#tIqM CandOq yad-bA#r.haspaqtyaScaqrurBava#tiq brahmaq vai dEqvAnAqM bRuhaqspatiqrbrahmaiqva 
tEna# dAdhAraq yad-vai$ShNaqvastri#kapAqlO Bava#ti yaqj~jO vai viShNu#ryaqj~jamEqva tEna# dAdhAraq yat tRuqtIyE# saM~MvathsaqrE#&BiqjitAq yaja#tEq&Biji#tyaiq yath sa#M~MvathsaqramuKya#M biqBartIqmamEqva - [  ] 21

TS 5.6.5.3
tEna# lOqka(gg) spRu#NOtiq yad dviqtIyE# saM~MvathsaqrE$&gniM ci#nuqtE$ &ntari#kShamEqva tEna# spRuNOtiq yat tRuqtIyE# saM~MvathsaqrE yaja#tEq&mumEqva tEna# lOqka(gg) spRu#NOtyEqtaM ~Mvai para# ATNAqraH kaqkShIvA(gm)# auSiqjO vIqtaha#vyaH 
SrAyaqsastraqsada#syuH paurukuqthsyaH praqjAkA#mA acinvataq tatOq vai tE saqhasra(gm)#sahasraM puqtrAna#vindantaq pratha#tE praqjayA# paqSuBiqstAM mAtrA#mApnOtiq yAM tE&ga#cCaqnq ya EqvaM ( ) ~MviqdvAnEqtamaqgniM ci#nuqtE || 22
(dAqdhAqraq triqShTuBa# - miqmamEqvai - vaM - caqtvAri# ca) (A5)

TS 5.6.6.1
praqjApa#tiraqgnima#cinutaq sa kShuqrapa#virBUqtvA&ti#ShThaqt taM dEqvA biBya#tOq nOpA#&&*yaqn tE CandO#BirAqtmAna#M CAdayiqtvOpA#&&*yaqn tacCanda#sAM CandaqstvaM brahmaq vai CandA(gm)#siq brahma#Na Eqtad-rUqpaM ~Myat kRu#ShNAjiqnaM 
kArShNI# upAqnahAqvupa# mu~jcatEq CandO#BirEqvA&&*tmAna#M CAdayiqtvA&gnimupa# caratyAqtmanO&hi(gm)#sAyai dEvaniqdhirvA EqSha ni dhI#yatEq yadaqgni - [  ] 23

TS 5.6.6.2
-raqnyE vAq vai niqdhimagu#ptaM ~Mviqndantiq na vAq pratiq pra jA#nAtyuqKAmA krA#matyAqtmAna#mEqvAdhiqpAM ku#rutEq guptyAq athOq KalvA#huqrnA&&kramyEti# nair.Ruqtyu#KA yadAqkrAmEqnnir.Ru#tyA AqtmAnaqmapi# daddhyAqt tasmAqnnA&&kramyA# puruShaSIqrq.Shamupa# dadhAtiq guptyAq athOq yathA$ brUqyAdEqtanmE# gOpAqyEti# tAqdRugEqva tat - [  ] 24

TS 5.6.6.3
praqjApa#tiqrvA atha#rvAq &gnirEqva daqddhya~g~gA#tharvaqNastasyEShTa#kA aqsthAnyEqta(gm) haq vAva tad-RuShi#raqByanU#vAqcEndrO# dadhIqcO aqsthaBiqritiq yadiShTa#kABiraqgniM ciqnOtiq sAtmA#namEqvAgniM ci#nutEq sAtmAqmuShmi#n ~MlOqkE Ba#vatiq ya EqvaM ~MvEdaq SarI#raqM ~MvA EqtadaqgnEryaccitya# AqtmA vai$SvAnaqrO yacciqtE vai$SvAnaqraM juqhOtiq SarI#ramEqva saq(gg)qskRutyAq - [  ] 25

TS 5.6.6.4
-ByArO#hatiq SarI#raqM ~MvA Eqtad-yaja#mAnaqH sa(gg) sku#rutEq yadaqgniM ci#nuqtE yacciqtE vai$SvAnaqraM juqhOtiq SarI#ramEqva saq(gg)qskRutyAq &&*tmanAq&ByArO#hatiq tasmAqt tasyaq nAva# dyantiq jIva#nnEqva dEqvAnapyE#ti vaiSvAnaqryarcA purI#Shaqmupa# dadhAtIqyaM ~MvA aqgnirvai$SvAnaqrastasyaiqShA citiqryat purI#ShamaqgnimEqva vai$SvAnaqraM ci#nuta EqShA vA aqgnEH ( ) priqyA taqnUryad-vai$SvAnaqraH priqyAmEqvAsya# taqnuvaqmava# rundhE || 26
(aqgni - stath - saq(gg)qskRutyAq - gnE - rdaSa# ca) (A6) 

TS 5.6.7.1
aqgnErvai dIqkShayA# dEqvA viqrAja#mApnuvan tiqsrO rAtrI$rdIkShiqtaH syA$t triqpadA# viqrAD viqrAja#mApnOtiq ShaD-rAtrI$rdIkShiqtaH syAqth ShaD vA Ruqtava#H saM~MvathsaqraH sa#M~MvathsaqrO viqrAD viqrAja#mApnOtiq daSaq rAtrI$rdIkShiqtaH syAqd-daSA$kSharA viqrAD viqrAja#mApnOtiq dvAda#Saq rAtrI$rdIkShiqtaH syAqd dvAda#Saq mAsA$H saM~MvathsaqraH sa#M~MvathsaqrO viqrAD viqrAja#mApnOtiq trayO#daSaq rAtrI$rdIkShiqtaH syAqt trayO#daSaq - [  ] 27

TS 5.6.7.2
mAsA$H saM~MvathsaqraH sa#M~MvathsaqrO viqrAD viqrAja#mApnOtiq pa~jca#daSaq rAtrI$rdIkShiqtaH syAqt pa~jca#daSaq vA a#d^^rdhamAqsasyaq rAtra#yO&d^^rdhamAsaqSaH sa#M~Mvathsaqra A$pyatE saM~MvathsaqrO viqrAD viqrAja#mApnOti saqptada#Saq 
rAtrI$rdIkShiqtaH syAqd dvAda#Saq mAsAqH pa~jcaqrtavaqH sa sa#M~MvathsaqraH sa#M~MvathsaqrO viqrAD viqrAja#mApnOtiq catu#rvi(gm)Satiq(gm)q rAtrI$rdIkShiqtaH syAq-ccatu#rvi(gm)Satirad^^rdhamAqsAH sa#M~MvathsaqraH sa#M~MvathsaqrO viqrAD 
viqrAja#mApnOti triq(gm)qSataq(gm)q rAtrI$rdIkShiqtaH syA$t - [  ] 28

TS 5.6.7.3
triq(gm)qSada#kSharA viqrAD viqrAja#mApnOtiq mAsa#M dIkShiqtaH syAqd-yO mAsaqH sa sa#M~MvathsaqraH sa#M~MvathsaqrO viqrAD viqrAja#mApnOti caqturO# mAqsO dI$kShiqtaH syA$ccaqturOq vA EqtaM mAqsO vasa#vO&biBaruqstE pRu#thiqvImA&ja#yan gAyaqtrIM CandOq&ShTau ruqdrAstE$-&ntari#kShaqmA&ja#yan triqShTuBaqM CandOq dvAda#SA-&&diqtyAstE divaqmA&ja#yaqn jaga#tIqM CandaqstatOq vai tE ( ) vyAqvRuta#-magacCaq~jCraiShThya#M dEqvAnAqM tasmAqd dvAda#Sa mAqsO BRuqtvA&gniM ci#nvItaq dvAda#Saq mAsA$H saM~MvathsaqraH sa#M~MvathsaqrO$ -&gniScityaqstasyA#-hOrAqtrANIShTa#kA AqptEShTa#kamEnaM cinuqtE&thO$ vyAqvRuta#mEqva ga#cCatiq SraiShThya(gm)# samAqnAnA$M || 29 
(syAqt trayO#daSa - triq(gm)qSataq(gm)q rAtrI$rdIkShiqtaH syAqd - vai tE$ - &ShTAvi(gm)#SatiSca) (A7)

TS 5.6.8.1
suqvaqrgAyaq vA EqSha lOqkAya# cIyatEq yadaqgnistaM ~MyannAnvAqrOhE$th suvaqrgAllOqkAd-yaja#mAnO hIyEta pRuthiqvImA&kra#miShaM prAqNO mAq mA hA#sIdaqntari#kShaqmA&kra#miShaM praqjA mAq mA hA#sIqd-divaqmA&kra#miShaq(gm)q suva#ragaqnmEtyA#haiqSha vA aqgnEra#nvArOqhastEnaiqvaina#-maqnvArO#hati suvaqrgasya# lOqkasyaq sama#ShTyaiq yat paqkShasa#mmitAM minuqyAt - [  ] 30

TS 5.6.8.2
kanI#yA(gm)saM ~Myaj~jakraqtumupE#yAqt pApI#yasyasyAq &&tmana#H praqjA syAqd-vEdi#sammitAM minOtiq jyAyA(gm)#samEqva ya#j~jakraqtumupai#tiq nAsyAq&&*tmanaqH pApI#yasI praqjA Ba#vati sAhaqsraM ci#nvIta prathaqmaM ci#nvAqnaH saqhasra#sammitOq vA aqyaM ~MlOqka iqmamEqva lOqkamaqBi ja#yatiq dviShA#hasraM cinvIta dviqtIya#M cinvAqnO dviShA#hasraqM ~MvA aqntari#kSha-
maqntari#kShamEqvABi ja#yatiq triShA#hasraM cinvIta tRuqtIya#M cinvAqna - [  ] 31

TS 5.6.8.3
-striShA#hasrOq vA aqsau lOqkO# &mumEqva lOqkamaqBi ja#yati jAnudaqGnaM ci#nvIta prathaqmaM ci#nvAqnO gA#yatriqyaivEmaM ~MlOqkamaqByArO#hati nABidaqGnaM ci#nvIta dviqtIya#M cinvAqnastriqShTuBaiqvA-ntari#kSha-maqByArO#hati grIvadaqGnaM ci#nvIta tRuqtIya#M cinvAqnO jaga#tyaiqvAmun ~MlOqkamaqByArO#hatiq nAgniM ciqtvA rAqmAmupE#yAdayOqnau rEtO# dhAsyAqmItiq na dviqtIya#M ciqtvA&nyasyaq striyaq - [  ] 32

TS 5.6.8.4
-mupE#yAqnna tRuqtIya#M ciqtvA kAM caqnOpE#yAqd-rEtOq vA Eqtanni dha#ttEq yadaqgniM ci#nuqtE yadu#pEqyAd-rEta#sAq vyRu#ddhyEqtA&thOq KalvA#hura prajaqsyaM tad-yannOpEqyAditiq yad-rE#taqssicA#vupaqdadhA#tiq tE Eqva yaja#mAnasyaq 
rEtO# biBRutaqstasmAq-dupE#yAqd-rEtaqsO-&ska#ndAyaq trINiq vAva rEtA(gm)#si piqtA puqtraH pautrOq - [  ] 33

TS 5.6.8.5
yad dvE rE#taqssicA#vupadaqddhyAd-rEtO$&syaq vicCi#ndyAt tiqsra upa# dadhAtiq rEta#saqH saMta#tyA iqyaM ~MvAva pra#thaqmA rE#taqssig vAgvA iqyaM tasmAqt paSya#ntIqmAM paSya#ntiq vAcaqM ~Mvada#ntImaqntari#kShaM dviqtIyA$ prAqNO vA 
aqntari#kShaqM tasmAqnnA&ntari#kShaqM paSya#ntiq na prAqNamaqsau tRuqtIyAq cakShuqrvA aqsau tasmAqt paSya#ntyaqmUM paSya#ntiq cakShuqryaju#ShEqmAM cAq - [  ] 34

TS 5.6.8.6
-mUM cOpa# dadhAtiq mana#sA maddhyaqmAmEqShAM ~MlOqkAnAqM klRuptyAq athO$ prAqNAnA#miqShTO yaqj~jO BRugu#BirASIqrdA vasu#Biqstasya# ta iqShTasya# vIqtasyaq dravi#NEqha Ba#kShIqyEtyA#ha stutaSaqstrE EqvaitEna# duhE piqtA mA#taqriSvA&cCi#drA 
paqdA dhAq acCi#drA uqSija#H paqdA&nu# takShuqH sOmO# viSvaqvinnEqtA nE#Shaqd-bRuhaqspati#rukthAmaqdAni# Sa(gm)siShaqdityA#haiqtadvA ( ) aqgnEruqkthaM tEnaiqvainaqmanu# Sa(gm)sati || 35 
(miqnuqyAt - tRuqtIya#M cinvAqnaH - striyaqM - pautra# - Scaq - vai - saqpta ca#) (A8)

TS 5.6.9.1
sUqyatEq vA EqShO$&gnIqnAM ~Mya uqKAyA$M BriqyatEq yadaqdhaH sAqdayEqd-garBA$H praqpAdu#kAH syuqrathOq yathA# saqvAt pra#tyavaqrOha#ti tAqdRugEqva tadA#saqndI sA#dayatiq garBA#NAqM dhRutyAq apra#pAdAqyAthO# saqvamEqvaina#M karOtiq garBOq vA EqSha yaduKyOq yOni#H Siqkya#M ~MyacCiqkyA#duqKAM niqrUhEqd-yOnEqrgarBaqM nir.ha#NyAqth ShaDu#dyAma(gm) Siqkya#M Bavati ShODhA vihiqtO vai - [  ] 36

TS 5.6.9.2
puru#Sha AqtmA caq Sira#Sca caqtvArya~ggA$nyAqtmannEqvaina#M biBarti praqjApa#tiqrvA EqSha yadaqgnistasyOqKA cOqlUKa#laM caq stanauq tAva#sya praqjA upa# jIvantiq yaduqKAM cOqlUKa#laM cOpaqdadhA#tiq tAByA#mEqva yaja#mAnOq&muShmi#n 
~MlOqkE$&gniM du#hE saM~MvathsaqrO vA EqSha yadaqgnistasya# trEdhAvihiqtA iShTa#kAH prAjApaqtyA vai$ShNaqvI - [  ] 37

TS 5.6.9.3
-rvai$SvakarmaqNI-ra#hOrAqtrANyEqvAsya# prAjApaqtyA yaduKya#M biqBarti# prAjApaqtyA Eqva tadupa# dhattEq yath saqmidha# AqdadhA#ti vaiShNaqvA vai vanaqspata#yO vaiShNaqvIrEqva tadupa# dhattEq yadiShTa#kABiraqgniM ciqnOtIqyaM ~Mvai viqSvaka#rmA 
vaiSvakarmaqNIrEqva tadupa# dhattEq tasmA#-dAhu-striqvRudaqgniritiq taM ~MvA EqtaM ~Myaja#mAna Eqva ci#nvItaq yada#syAqnya ( ) Sci#nuqyAdyat taM dakShi#NABiqrna rAqdhayE#daqgnima#sya vRu~jjItaq yO$&syAq&gniM ci#nuqyAt taM dakShi#NABI 
rAdhayEdaqgnimEqva tath spRu#NOti || 38
(ShOqDhAqviqhiqtO vai - vai$ShNaqvI - raqnyO - vi(gm)#SaqtiSca#) (A9)

TS 5.6.10.1
praqjApa#ti-raqgni-ma#cinutaqrtuBi#H saM~MvathsaqraM ~Mva#saqntEnaiqvAsya# pUrvAqd^^rdhama#cinuta grIqShmENaq dakShi#NaM paqkShaM ~Mvaqrq.ShABiqH pucCa(gm)# SaqradOtta#raM paqkSha(gm) hE#maqntEnaq maddhyaqM brahma#NAq vA a#syaq tat pU$rvAqd^^rdhama#cinuta kShaqtrENaq dakShi#NaM paqkShaM paqSuBiqH pucCa#M ~MviqSOtta#raM paqkShamAqSayAq maddhyaqM ~Mya EqvaM ~MviqdvAnaqgniM ci#nuqta RuqtuBi#rEqvaina#M cinuqtE&thO# EqtadEqva sarvaqmava# - [  ] 39

TS 5.6.10.2
rundhE SRuqNvantyE#namaqgniM ci#kyAqnamattyannaq(gm)q rOca#ta iqyaM ~MvAva pra#thaqmA citiqrOSha#dhayOq vanaqspata#yaqH purI#Shamaqntari#kShaM dviqtIyAq vayA(gm)#siq purI#Shamaqsau tRuqtIyAq nakSha#trANiq purI#ShaM ~Myaqj~jaSca#tuqrthI 
dakShi#NAq purI#ShaqM ~Myaja#mAnaH pa~jcaqmI praqjA purI#ShaqM ~Myat trici#tIkaM cinvIqta yaqj~jaM dakShi#NAmAqtmAna#M praqjAmaqntari#yAqt tasmAqt pa~jca#citIkaScEtaqvya# EqtadEqva sarva(gg)# spRuNOtiq yat tiqsraScita#ya - [  ] 40

TS 5.6.10.3
-striqvRuddhya#gniryad dvE dviqpAd-yaja#mAnaqH prati#ShThityaiq pa~jcaq cita#yO Bavantiq pA~gktaqH puru#Sha AqtmAna#mEqva spRu#NOtiq pa~jcaq cita#yO Bavanti paq~jcaBiqH purI#ShairaqByU#hatiq daSaq saM pa#dyantEq daSA$kSharOq vai puru#ShOq yAvA#nEqva puru#Shaqsta(gg) spRu#NOqtyathOq daSA$kSharA viqrADanna#M ~MviqrAD viqrAjyEqvAnnAdyEq 
prati# tiShThati saM~MvathsaqrO vai ShaqShThI citi#r.RuqtavaqH purI#Shaq(gm)q ( ) ShaT cita#yO Bavantiq ShaT purI#ShANiq dvAda#Saq saM pa#dyantEq dvAda#Saq mAsA$H saM~MvathsaqraH sa#M~Mvathsaqra Eqva prati# tiShThati || 41
(avaq - cita#yaqH - purI#ShaqM - pa~jca#daSa ca) (A10)

TS 5.6.11.1
rOhi#tO dhUqmrarO#hitaH kaqrkandhu#rOhitaqstE prA#jApaqtyA baqBrura#ruqNaba#BruqH Suka#baBruqstE rauqdrAH SyEta#H SyEtAqkShaH SyEta#grIvaqstE pi#tRudEvaqtyA$stiqsraH kRuqShNA vaqSA vA#ruqNya#stiqsraH SvEqtA vaqSAH sauqryO# maitrAbAr.haspaqtyA dhUqmrala#lAmAstUpaqrAH || 42 
(rOhi#taqH-ShaDva(gm)#SatiH) (A11)

TS 5.6.12.1
pRuSni#-stiraqScIna#-pRuSnirUqd^^rdhva-pRu#SniqstE mA#ruqtAH PaqlgUrlO#hitOqrNI ba#laqkShI tAH sA#rasvaqtya#H pRuSha#tI sthUqlapRu#ShatI kShuqdrapRu#ShatIq tA vai$SvadEqvya#stiqsraH SyAqmA vaqSAH pauqShNiya#stiqsrO rOhi#NIrvaqSA maiqtriya# aindrAbAr.haspaqtyA a#ruqNala#lAmAstUpaqrAH || 43 
(pRuSniqH - ShaDvi(gm)#SatiH) (A12)

TS 5.6.13.1
SiqtiqbAqhu-raqnyata#SSitibAhuH samaqnta Si#tibAhuqsta ai$ndravAyaqvAH Si#tiqrandhrOq &nyata#SSitirandhraH samaqntaSi#tirandhraqstE mai$trAvaruqNAH SuqddhavA#laH saqrvaSu#ddhavAlO maqNivA#laqsta A$SviqnAstiqsraH SiqlpA vaqSA 
vai$SvadEqvya#stiqsraH SyEnI$H paramEqShThinE# sOmApauqShNAH SyAqmala#lAmAstUpaqrAH || 44 
(SiqtiqbAqhuH pa~jca#vi(gm)SatiH) (A13)

TS 5.6.14.1
uqnnaqta Ru#ShaqBO vA#maqnasta ai$ndrAvaruqNAH Siti#kakucCitipRuqShThaH Siti#Basaqt ta ai$ndrAbAr.haspaqtyAH Si#tiqpAcCiqtyOShTha#H SitiqBrusta ai$ndrAvaiShNaqvAstiqsraH siqddhmA vaqSA vai$SvakarmaqNya#stiqsrO dhAqtrE pRu#ShOdaqrA ai$ndrApauqShNAH SyEta#lalAmAstUpaqrAH || 45 
(uqnnaqtaH pa~jca#vi(gm)SatiH) (A14)

TS 5.6.15.1
kaqrNAstrayO# yAqmAH sauqmyAstraya#H Svitiq~ggA aqgnayEq yavi#ShThAyaq trayO# nakuqlAstiqsrO rOhi#NIqstryavyaqstA vasU#nAM tiqsrO#&ruqNA di#tyauqhya#stA ruqdrANA(gm)# sOmaiqndrA baqBrula#lAmAstUpaqrAH || 46
(kaqrNAstrayO# - vi(gm)SatiH) (A15)

TS 5.6.16.1
SuqNThAstrayO# vaiShNaqvA a#dhIlOdhaqkarNAqstrayOq viShNa#va urukraqmAya# laPsuqdinaqstrayOq viShNa#va urugAqyAyaq pa~jcA#vIstiqsra A#diqtyAnA$M trivaqthsA-stiqsrO-&~ggi#rasAmaindrAvaiShNaqvA gauqrala#lAmAstUpaqrAH || 47
(SuqNThA - vi(gm)#SaqtiH) (A16)

TS 5.6.17.1
indrA#yaq rAj~jEq traya#H SitipRuqShThA indrA#yA-dhirAqjAyaq trayaqH Siti#kakudaq indrA#ya svaqrAj~jEq trayaqH Siti#Basa-dastiqsrastu#ryauqhya#H sAqddhyAnA$M tiqsraH pa#ShThauqhyO# viSvE#ShAM dEqvAnA#mAgnEqndrAH 
kRuqShNala#lAmAstUpaqrAH || 48
(indrA#yaq rAj~jEq - dvAvi(gm)#SatiH) (A17)

TS 5.6.18.1
adi#tyaiq trayO# rOhitaiqtA i#ndrAqNyai traya#H kRuShNaiqtAH kuqhvai$ trayO#&ruNaiqtAstiqsrO dhEqnavO# rAqkAyaiq trayO#&naqDvAha#H sinIvAqlyA A$gnAvaiShNaqvA rOhi#talalAmAstUpaqrAH || 49 
(adi#tyA-aqShTAda#Sa) (A18)

TS 5.6.19.1
sauqmyAstraya#H piqSaMgAqH sOmA#yaq rAj~jEq traya#H sAqra~ggA$H pArjaqnyA naBO#rUpAstiqsrO#&jA maqlaq.hA i#ndrAqNyai tiqsrO mEqShya# AdiqtyA dyA#vApRuthiqvyA# mAqlaMgA$stUpaqrAH || 50
(sauqmyA - EkAqnnavi(gm)#SaqtiH) (A19)

TS 5.6.20.1
vAqruqNAstraya#H kRuqShNala#lAmAq varu#NAyaq rAj~jEq trayOq rOhi#talalAmAq varu#NAya riqSAda#sEq trayO#&ruqNala#lAmAH SiqlpAstrayO# vaiSvadEqvAstrayaqH pRuSna#yaH sarvadEvaqtyA# aindrAsUqrAH SyEta#lalAmAstUpaqrAH || 51
(vAqruqNA - vi(gm)#SaqtiH) (A20)

TS 5.6.21.1
sOmA#ya svaqrAj~jE#-&nOvAqhAva#naqDvAhA#-vindrAqgniByA#-mOjOqdAByAqmuShTA#rA-vindrAqgniByA$M balaqdAByA(gm)# sIravAqhAvavIq dvE dhEqnU BauqmI diqgByO vaDa#bEq dvE dhEqnU BauqmI vai#rAqjI pu#ruqShI dvE dhEqnU BauqmI vaqyava# ArOhaNavAqhAva#naqDvAhau# vAruqNI kRuqShNE vaqSE a#rAqDyau# diqvyAvRu#ShaqBau pa#rimaqrau || 52 
(sOmA#ya svaqrAj~jEq - catu#stri(gm)Sat) (A21)

TS 5.6.22.1
EkA#daSa prAqtargaqvyAH paqSavaq A la#ByantE CagaqlaH kaqlmASha#H kikidIqvirvi#dIqgayaqstE tvAqShTrAH sauqrIrnava# SvEqtA vaqSA a#nUbaqndhyA# BavantyAgnEqya ai$ndrAqgna A$SviqnastE vi#SAlayUqpa A la#ByantE || 53
(aikA#daSa prAqtaH - pa~jca#vi(gm)SatiH) (A22)

TS 5.6.23.1
piqSa~ggAqstrayO# vAsaqntAH sAqra~ggAqstrayOq graiShmAqH pRuSha#ntaqstrayOq vAr.Shi#kAqH pRuSna#yaqstrayaH SAraqdAH pRu#SnisaqkthAstrayOq haima#ntikA avaliqptAstraya#H SaiSiqrAH sa#M~MvathsaqrAyaq niva#kShasaH || 54
(piqSa~ggA# - vi(gm)SaqtiH) (A23)

Special Korvai for Anuvaakam 12 to 20 
rOhi#taH kRuqShNA dhUqmrala#lAmAqH - pRuSni#H SyAqmA a#ruqNala#lAmAH -SitibAqhuH SiqlpAH SyEnI$H SyAqmala#lAmA - unnaqtaH siqddhmA dhAqtrE pauqShNAH SyEta#lalAmAH - kaqrNA baqBrula#lAmAH - SuqNThA gauqrala#lAmAq - indrA#ya kRuqShNAla#lAmAq - adi#tyaiq rOhi#ta lalAmaH -sauqmyA mAqla~ggA# - vAruqNAH sUqrAH SyEta#lalAmAq - daSa# |

Prasna Korvai with starting Padams of 1 to 23 Anuvaakams :- 
(hira#NyavarNA - aqpAM grahA$n - BUtEShTaqkAH - saqjUH - sa#M~MvathsaqraM - praqjApa#tiqH sa kShuqrapa#vi - raqvagnErvai dIqkShayA# - suvaqrgAyaq taM ~Myanna - sUqyatE$ - praqjApa#tir RuqtuBIq - rOhi#taqH - pRuSni#H - SitibAqhu - ru#nnaqtaH - kaqrNAH - SuqNThA - indrAqyA- di#tyai - sauqmyA - vA#ruqNAH - sOmAqyai - kA#daSa - piqSa~ggAq - strayO#vi(gm)SatiH)


Korvai with starting Padams of 1, 11, 21 Series of Panchaatis :-
(hira#NyavarNA - BUtEShTaqkAH - CandOq yat - kanI#yA(gm)san-triqvRuddhya#gni - rvA#ruqNA - Scatu#Shpa~jcAqSat )

First and Last Padam of Sixth Prasnam of 5th Kandam
(hira#NyavarNAq - niva#kShasaH)

|| hari#H OM ||

|| kRuShNa yajurvEdIya taittirIya saMhitAyAM pa~jcamakANDE ShaShThaH praSnaH samAptaH ||

========================
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

5.7	 pa~jcamakANDE saptamaH praSnaH-upAnuvAkyAvaSiShTakarmanirUpaNaM 

TS 5.7.1.1
yO vA aya#thAdEvatamaqgniM ci#nuqta A dEqvatA$ByO vRuScyatEq pApI#yAn Bavatiq yO ya#thAdEvaqtaM na dEqvatA$Byaq A vRu#ScyatEq vasI#yAn BavatyAgnEqyyA gA#yatriqyA pra#thaqmAM citi#maqBi mRu#SEt triqShTuBA$ dviqtIyAqM jaga#tyA 
tRuqtIyA#manuqShTuBA# catuqrthIM paq~gktyA pa#~jcaqmIM ~Mya#thAdEvaqtamEqvAgniM ci#nutEq na dEqvatA$Byaq A vRu#ScyatEq vasI#yAn BavaqtIDA#yaiq vA EqShA viBa#ktiH paqSavaq iDA# paqSuBi#rEnaM - [  ] 1

TS 5.7.1.2
-cinutEq yO vai praqjApa#tayE pratiq prOcyAqgniM ciqnOtiq nA&&*rtiqmArcCaq-tyaSvA#vaqBita#stiShThEtAM kRuqShNa u#ttaraqtaH SvEqtO dakShi#NaqstAvAqlaByEShTa#kAq upa# daddhyAdEqtadvai praqjApa#tE rUqpaM prA#jApaqtyO&Sva#H sAqkShAdEqva praqjApa#tayE pratiqprOcyAqgniM ci#nOtiq nA&&*rtiqmArcCa#tyEqtadvA ahnO# rUqpaM ~MyacC^^vEqtO&SvOq rAtri#yai kRuqShNa EqtadahnO# - [  ] 2

TS 5.7.1.3
rUqpaM ~MyadiShTa#kAq rAtri#yaiq purI#ShaqmiShTa#kA upadhAqsya~jCvEqtamaSva#maqBi mRu#SEqt purI#ShamupadhAqsyan kRuqShNama#hOrAqtrAByA#mEqvaina#M cinutE hiraNya pAqtraM madhO$H pUqrNaM da#dAti madhaqvyO#&sAqnIti# sauqryA ciqtravaqtyA&vE$kShatE ciqtramEqva Ba#vati maqddhyandiqnE&Svaqmava# GrApayatyaqsau vA A#diqtya indra# EqSha praqjApa#tiH prAjApaqtyO&SvaqstamEqva sAqkShAdRu#ddhnOti || 3
(Eqnaq - mEqtadahnOq - &ShTAca#tvAri(gm)Sacca) (A1)

TS 5.7.2.1
tvAma#gnE vRuShaqBaM cEki#tAnaqM punaqryuvA#naM jaqnaya#nnuqpAgA$M | 
aqsthUqri NOq gAr.ha#patyAni santu tiqgmEna# nOq brahma#NAq sa(gm) Si#SAdhi ||
paqSavOq vA EqtE yadiShTa#kAqScityA$M cityAmRuShaqBamupa# dadhAti 
mithuqnamEqvAsyaq tad-yaqj~jE ka#rOti praqjana#nAyaq tasmA$d-yUqthEyU#tha RuShaqBaH || 
saqM~Mvaqthsaqrasya# pratiqmAM ~MyAM tvA# rAtryuqpAsa#tE | 
praqjA(gm) suqvIrA$M kRuqtvA viSvaqmAyuqrvya#Snavat || 
prAqjAqpaqtyA - [  ] 4

TS 5.7.2.2
-mEqtAmupa# dadhAtIqyaM ~MvA vaiShaikA$ShTaqkA yadEqvaikA$ShTaqkAyAqmanna#M kriqyatEq tadEqvaitayAva# rundha EqShA vai praqjApa#tEH kAmaqduGAq tayaiqva yaja#mAnOq&muShmi#n ~MlOqkE$&gniM du#hEq yEna# dEqvA jyOti#ShOqd^^rdhvA 
uqdAyaqnq yEnA#&&diqtyA vasa#vOq yEna# ruqdrAH | 
yEnA~ggi#rasO mahiqmAna#-mAnaqSustEnai#tuq yaja#mAnaH svaqsti || 
suqvaqrgAyaq vA EqSha lOqkAya# - [  ] 5

TS 5.7.2.3
cIyatEq yadaqgniryEna# dEqvA jyOti#ShOqd^^rdhvA uqdAyaqnnityuKyaq(gm)q sami#ndhaq  iShTa#kA EqvaitA upa# dhattE vAnaspaqtyAH su#vaqrgasya# lOqkasyaq sama#ShTyai SaqtAyu#dhAya SaqtavI$ryAya SaqtOta#yE &BimAtiqShAhE$ |
SaqtaM ~MyO na#H SaqradOq ajI#tAqnindrO# nEShaqdati# duriqtAniq viSvA$ ||
yE caqtvAra#H paqthayO# dEvaqyAnA# antaqrA dyAvA#pRuthiqvI viqyanti# |
tEShAqM ~MyO ajyA#niq- majI#ti-mAqvahAqt tasmai# nO dEvAqH - [  ] 6

TS 5.7.2.4
pari# dattEqha sarvE$ ||
grIqShmO hE#maqnta uqta nO# vasaqntaH Saqrad vaqrq.ShAH su#viqtannO# astu | 
tEShA#mRutUqnA(gm) Saqta SA#radAnAM nivAqta E#ShAqmaBa#yE syAma ||
iqduqvaqthsaqrAya# parivathsaqrAya# saMva~MthsaqrAya# kRuNutA bRuqhannama#H | 
tEShA$M ~Mvaqya(gm) su#maqtau yaqj~jiyA#nAqM jyOgajI#tAq aha#tAH syAma || 
BaqdrAnnaqH SrEyaqH sama#naiShTa dEvAqstvayA#&vaqsEnaq sama#SImahi tvA |
sa nO# mayOq BUH pi#tOq - [  ] 7

TS 5.7.2.5
A vi#Sasvaq SaM tOqkAya# taqnuvE$ syOqnaH || 
ajyA#nIrEqtA upa# dadhAtyEqtA vai dEqvatAq apa#rAjitAqstA Eqva pra vi#Satiq naiva jI#yatE brahmavAqdinO# vadantiq yada#d^^rdhamAqsA mAsA# Ruqtava#H saM~Mvathsaqra OSha#dhIqH pacaqntyathaq kasmA#daqnyAByO# dEqvatA$Bya AgrayaqNaM niru#pyataq ityEqtA hi tad-dEqvatA# uqdaja#yaqnq yadRuqtuByO# niqrvapE$d dEqvatA$ByaH saqmada#M daddhyAdAgrayaqNaM ( ) niqrupyaiqtA Ahu#tI rjuhOtyad^^rdhamAqsAnEqva mAsA#nRuqtUnth sa#M~MvathsaqraM prI#NAtiq na dEqvatA$ByaH saqmada#M dadhAti BaqdrAnnaqH SrEyaqH sama#naiShTa dEvAq ityA#ha huqtAdyA#yaq yaja#mAnaqsyA&*pa#rABAvAya || 8
(praqjAqpaqtyAM - ~MlOqkAya# - dEvAH - pitO - dadhyAdAgrayaqNaM - pa~jca#vi(gm)SatiSca) (A2)

TS 5.7.3.1
indra#syaq vajrO#&siq vArtra#GnastanUqpA na#H pratispaqSaH | 
yO na#H puqrastA$d dakShiNaqtaH paqScA-du#ttaraqtO#-&GAqyura#BiqdAsa#tyEqta(gm) sO&SmA#namRucCatu || 
dEqvAqsuqrAH saM~Mya#ttA Asaqn tE&su#rA diqgBya A&bA#dhantaq tAn dEqvA iShvA# caq vajrE#Naq cApA#nudantaq yad-vaqjriNI#rupaqdadhAqtIShvA# caiqva tad-vajrE#Na caq yaja#mAnOq BrAtRu#vyAqnapa# nudatE diqkShUpa# - [  ] 9

TS 5.7.3.2
dadhAti dEvapuqrA EqvaitAsta#nUqpAnIqH paryU#haqtE &gnA#viShNU saqjOSha#sEqmA va#d^^rdhantu vAqgiMra#H | 
dyuqmnairvAjE#BiqrA ga#taM || 
braqhmaqvAqdinO# vadantiq yanna dEqvatA#yaiq juhvaqtyatha# kiM dEvaqtyA# vasOqd^^rdhArEtyaqgni-rvasuqstasyaiqShA dhArAq viShNuq-rvasuqstasyaiqShA dhArA$ &&gnAvaiShNaqvyarcA vasOqd^^rdhArA$M juhOti BAgaqdhEyE#naiqvainauq sama#d^^rdhayaqtyathO# 
EqtA- [  ] 10

TS 5.7.3.3
-mEqvAhu#timAqyata#navatIM karOtiq yatkA#ma EnAM juqhOtiq tadEqvAva# rundhE ruqdrO vA EqSha yadaqgnistasyaiqtE taqnuvau# GOqrA&nyA SiqvA&nyA yacCa#taruqdrIya#M juqhOtiq yaivAsya# GOqrA taqnUstAM tEna# Samayatiq yad-vasOqd^^rdhArA$M juqhOtiq yaivAsya# SiqvA taqnUstAM tEna# prINAtiq yO vai vasOqd^^rdhArA#yai - [  ] 11

TS 5.7.3.4
pratiqShThAM ~MvEdaq pratyEqva ti#ShThatiq yadAjya#muqcCiShyE#taq tasmi#n brahmaudaqnaM pa#cEqt taM brA$hmaqNAScaqtvAraqH prASnI#yurEqSha vA aqgnirvai$SvAnaqrO yadbrA$hmaqNa EqShA Kaluq vA aqgnEH priqyA 
taqnUryad-vai$SvAnaqraH priqyAyA#mEqvainA$M taqnuvAqM prati# ShThApayatiq cata#srO dhEqnUrda#dyAqt tABi#rEqva yaja#mAnOq&muShmi#n ~MlOqkE$&gniM du#hE || 12
(upaiq - tAM - dhArA#yaiq - ShaTca#tvAri(gm)Sacca) (A3)

TS 5.7.4.1
citti#M juhOmiq mana#sA GRuqtEnEtyAqhAdA$ByAq vai nAmaiqShA&&*hu#tirvaiSvakarmaqNI naina#M cikyAqnaM BrAtRu#vyO daBnOqtyathO# dEqvatA# EqvAva# ruqndhE &gnEq tamaqdyEti# paq~gktyA ju#hOti paq~gktyA&&hu#tyA yaj~jamuqKamA ra#BatE 
saqpta tE# agnE saqmidha#H saqptajiqhvA ityA#haq hOtrA# EqvAva# rundhEq &gnirdEqvEByO&pA$krAmad-BAgaqdhEya# - [  ] 13

TS 5.7.4.2
-miqcCamA#naqstasmA# Eqtad-BA#gaqdhEyaqM prAya#cCannEqtadvA aqgnEra#gnihOqtramEqtar.hiq Kaluq vA EqSha jAqtO yar.hiq sarva#SciqtO jAqtAyaiqvAsmAq annaqmapi# dadhAtiq sa E#naM prIqtaH prI#NAtiq vasI#yAn Bavati brahmavAqdinO# vadantiq yadEqSha gAr.ha#patyaScIqyatE&thaq kvA$syA&&havaqnIyaq ityaqsAvA#diqtya iti# brUyAdEqtasmiqnq.hi sarvA$ByO dEqvatA$ByOq 
juhva#tiq - [  ] 14

TS 5.7.4.3
ya EqvaM ~MviqdvAnaqgniM ci#nuqtE sAqkShAdEqva dEqvatA# RuddhnOqtyagnE# yaSasviqnq yaSa#sEq mama#rpaqyEndrA#vatIq mapa#citI miqhA&&va#ha | 
aqyaM mUqd^^rdhA pa#ramEqShThI suqvarcA$H samAqnAnA#muttaqma SlO#kO astu ||
BaqdraM paSya#ntaq upa# sEduqragrEq tapO# dIqkShAmRuSha#yaH suvaqrvida#H | 
tata#H kShaqtraM balaqmOja#Sca jAqtaM tadaqsmai dEqvA aqBi saM na#mantu || 
dhAqtA vi#dhAqtA pa#raqmO - [  ] 15

TS 5.7.4.4
-ta saqndRuk praqjApa#tiH paramEqShThI viqrAjA$ | 
stOmAqH CandA(gm)#si niqvidO# ma AhurEqtasmai# rAqShTramaqBi saM na#mAma ||
aqByAva#rtaddhvaqmupaq mEta# sAqkamaqya(gm) SAqstA&dhi#patirvO astu | 
aqsya viqj~jAnaqmanuq sa(gm) ra#BaddhvamiqmaM paqScAdanu# jIvAthaq sarvE$ ||
rAqShTraqBRuta# EqtA upa# dadhAtyEqShA vA aqgnEScitI# rAShTraqBRut tayaiqvAsmi#n rAqShTraM da#dhAti ( ) rAqShTramEqva Ba#vatiq nAsmA$d rAqShTraM Bra(gm)#SatE || 16
(BAqgaqdhEyaqM - juhva#ti - paraqmA - rAqShTraM da#dhAti - saqpta ca#) (A4)

TS 5.7.5.1
yathAq vai puqtrO jAqtO mriqyata# EqvaM ~MvA EqSha mri#yatEq yasyAqgniruKya# uqdvAya#tiq yanni#rmaqnthya#M kuqryAd-vicCi#ndyAqd-BrAtRu#vyamasmai janayEqth sa Eqva puna#H paqrIddhyaqH svAdEqvainaqM ~MyOnE$rjanayatiq nAsmaiq BrAtRu#vyaM janayatiq tamOq vA EqtaM gRu#hNAtiq yasyAqgniruKya# uqdvAya#ti mRuqtyustama#H kRuqShNaM ~MvAsa#H kRuqShNA dhEqnurdakShi#NAq tama#saiq - [  ] 17

TS 5.7.5.2
-va tamO# mRuqtyumapa# hatEq hira#NyaM dadAtiq jyOtiqrvai hira#NyaqM jyOti#Shaiqva tamO&pa# haqtE&thOq tEjOq vai hira#NyaqM tEja# EqvA&&*tman dha#ttEq suvaqrna GaqrmaH svAhAq suvaqrnA&rkaH svAhAq suvaqrna SuqkraH svAhAq suvaqrna jyOtiqH svAhAq suvaqrna sUryaqH svAhAq &rkO vA EqSha yadaqgniraqsAvA#diqtyO$ - [  ] 18

TS 5.7.5.3
&SvamEqdhO yadEqtA Ahu#tI rjuhOtya#rkA-SvamEqdhayO#rEqva jyOtI(gm)#Shiq saM da#dhAtyEqSha haq tvA a#rkASvamEqdhI yasyaiqtadaqgnau kriqyataq ApOq vA iqdamagrE# saliqlamA#sIqth sa EqtAM praqjApa#tiH prathaqmAM citi#mapaSyaqt tAmupA#dhattaq tadiqyama#Bavaqt taM ~MviqSvaka#rmA&bravIqdupaq tvA&&yAqnItiq nEha lOqkO$&stItya# - [  ] 19

TS 5.7.5.4
-bravIqth sa EqtAM dviqtIyAqM citi#mapaSyaqt tAmupA#dhattaq tadaqntari#kShamaBavaqth sa yaqj~jaH praqjApa#timabravIqdupaq tvA&&yAqnItiq nEha lOqkO$&stItya#bravIqth sa viqSvaka#rmANamabravIqdupaq tvA&&yAqnItiq kEna# mOqpaiShyaqsItiq 
diSyA#Biqritya#bravIqt taM diSyA#Biruqpait tA upA#dhattaq tA diSO# - [  ] 20

TS 5.7.5.5
&Bavaqnth sa pa#ramEqShThI praqjApa#timabravIqdupaq tvA&&*yAqnItiq nEha lOqkO$&stItya#bravIqth sa viqSvaka#rmANaM ca yaqj~jaM cA$bravIqdupa# vAqmA &yAqnItiq nEha lOqkO$&stItya#brUtAq(gm)q sa EqtAM tRuqtIyAqM citi#mapaSyaqt tAmupA#dhattaq tadaqsAva#Bavaqth sa A#diqtyaH praqjApa#ti-mabravIqdupaq tvA - [  ] 21

TS 5.7.5.6
&&yAqnItiq nEha lOqkO$&stItya#bravIqth sa viqSvaka#rmANaM ca yaqj~jaM cA$bravIqdupa# vAqmA&yAqnItiq nEha lOqkO$&stItya#brUtAq(gm)q sa pa#ramEqShThina#mabravIqdupaq tvA&&yAqnItiq kEna# mOqpaiShyaqsIti# lOkaM pRuqNayEtya#bravIqt taM ~MlO#kaM pRuqNayOqpait tasmAqdayA#tayAmnI lOkaM pRuqNA&yA#tayAmAq hya#sA - [  ] 22

TS 5.7.5.7
-vA#diqtyastAnRuSha#yO &bruvaqnnupa# vaq A&yAqmEtiq kEna# na uqpaiShyaqthEti# BUqmnEtya#bruvaqn tAn dvAByAqM citI$ByAmuqpAyaqnth sa pa~jca#citIkaqH sama#padyataq ya EqvaM ~MviqdvAnaqgniM ci#nuqtE BUyA#nEqva Ba#vatyaqBImAn 
~MlOqkA~jja#yati viqdurE#naM dEqvA athO# EqtAsA#mEqva dEqvatA#nAq(gm)q sAyu#jyaM gacCati || 23 
 (tama#sA - &&diqtyO$ - &stItiq - diSa# - AdiqtyaH praqjApa#timabravIqdupa# tvAq - &sau - pa~jca#catvAri(gm)Sacca) (A5)

TS 5.7.6.1
vayOq vA aqgniryada#gniqcit paqkShiNO$&SnIqyAt tamEqvAgnima#dyAqdA-rtiqmArcCE$th saM~MvathsaqraM ~MvraqtaM ca#rEth saM~Mvathsaqra(gm) hi vraqtaM nAti# paqSurvA EqSha yadaqgnir.hiqnastiq Kaluq vai taM paqSurya E#naM puqrastA$t praqtya~jca#mupaqcara#tiq tasmA$t paqScAt prA~gu#paqcarya# AqtmanO&hi(gm)#sAyaiq tEjO#&siq tEjO# mE yacCa pRuthiqvIM ~Mya#cCa - [  ] 24

TS 5.7.6.2
pRuthiqvyai mA# pAhiq jyOti#rasiq jyOti#rmE yacCAqntari#kShaM ~MyacCAqntari#kShAnmA pAhiq suva#rasiq suva#rmE yacCaq diva#M ~MyacCa diqvO mA# pAqhItyA#haiqtABiqrvA iqmE lOqkA vidhRu#tAq yadEqtA u#paqdadhA$tyEqShAM ~MlOqkAnAqM ~MvidhRu#tyai 
svayamAtRuqNNA u#paqdhAya# hiraNyEShTaqkA upa#dadhAtIqmE vai lOqkAH sva#yamAtRuqNNA jyOtiqrq.hira#NyaqM ~Myath sva#yamAtRuqNNA u#paqdhAya# - [  ] 25

TS 5.7.6.3
hiraNyEShTaqkA u#paqdadhA#tIq-mAnEqvaitABi#-rlOqkA-~jjyOti#ShmataH kuruqtE&thO# EqtABi#rEqvAsmA# iqmE lOqkAH pra BA$ntiq yAstE# agnEq sUryEq ruca# udyaqtO diva#mAtaqnvanti# raqSmiBi#H | 
tABiqH sarvA#BI ruqcE janA#ya naskRudhi ||
yA vO# dEvAqH sUryEq rucOq gOShvaSvE#Shuq yA ruca#H | 
indrA$gnIq tABiqH sarvA#BIq ruca#M nO dhatta bRuhaspatE || 
ruca#nnO dhEhi - [  ] 26

TS 5.7.6.4
brAhmaqNEShuq rucaq(gm)q rAja#su naskRudhi | 
ruca#M ~MviqSyE#Shu SUqdrEShuq mayi# dhEhi ruqcA ruca$M || 
dvEqdhA vA aqgniM ci#kyAqnasyaq yaSa# indriqyaM ga#cCatyaqgniM ~MvA# ciqtamI#jAqnaM ~MvAq yadEqtA Ahu#tIrjuqhOtyAqtmannEqva yaSa# indriqyaM dha#tta ISvaqrO vA EqSha ArtiqmArtOqryO$&gniM ciqnvanna#dhiq krAma#tiq tattvA# yAmiq 
brahma#NAq vanda#mAnaq iti# vAruqNyarcA - [  ] 27

TS 5.7.6.5
ju#huyAqcCAnti#rEqvaiShA &gnErgupti#rAqtmanO# haqviShkRu#tOq vA EqSha yO$&gniM ci#nuqtE yathAq vai haqviH skanda#tyEqvaM ~MvA EqSha ska#ndatiq yO$&gniM ciqtvA striya#muqpaiti# maitrAvaruqNyA&&*mikSha#yA yajEta maitrAvaruqNatA#-
mEqvOpai$tyAqtmanO &ska#ndAyaq yO vA aqgnimRu#tuqsthAM ~MvEdaqrtur.Ru#turasmaiq kalpa#mAna Etiq pratyEqva ti#ShThati saM~MvathsaqrO vA aqgnir - [  ] 28

TS 5.7.6.6
Ru#tuqsthAstasya# vasaqntaH SirO$ grIqShmO dakShi#NaH paqkShO vaqrq.ShAH pucCa(gm)# Saqradutta#raH paqkShO hE#maqntO maddhya#M pUrvapaqkShA-Scita#yO&parapaqkShAH purI#Sha-mahOrAqtrANIShTa#kA EqSha vA aqgnir.Ru#tuqsthA ya EqvaM 
~MvEdaqrtur.Ru#turasmaiq kalpa#mAna Etiq pratyEqva ti#ShThati praqjApa#tiqrvA EqtaM jyaiShThya#kAmOq nya#dhattaq tatOq vai sa jyaiShThya#magacCaqdya EqvaM ~MviqdvAnaqgniM ci#nuqtE ( ) jyaiShThya#mEqva ga#cCati || 29
(pRuqthiqvIM ~Mya#cCaq - yath sva#yamAtRuqNNA u#paqdhAya# - dhEhyRuq - cA - gni - Sci#nuqtE - trINi# ca) (A6)

TS 5.7.7.1
yadAkU#tAth saqmasu#srOddhRuqdO vAq mana#sO vAq saMBRu#taqM cakShu#ShO vA | 
tamanuq prEhi# sukRuqtasya# lOqkaM ~Myatrar.Sha#yaH prathamaqjA yE pu#rAqNAH ||
Eqta(gm) sa#dhasthaq pari# tE dadAmiq yamAqvahA$cCEvaqdhiM jAqtavE#dAH |
aqnvAqgaqntA yaqj~japa#tirvOq atraq ta(gg) sma# jAnIta paraqmE vyO#mann ||
jAqnIqtAdE#naM paraqmE vyO#maqn dEvA$H sadhasthA viqda rUqpama#sya | 
yadAqgacCA$t - [  ] 30

TS 5.7.7.2
paqthiBi#rdEvaqyAnai#riShTApUqrtE kRu#NutAdAqvira#smai || 
saM pra cya#vaddhvaqmanuq saM pra yAqtAgnE# paqthO dE#vaqyAnA$n kRuNuddhvaM |
aqsminth saqdhasthEq addhyutta#rasmiqn viSvE# dEvAq yaja#mAnaSca sIdata ||
praqstaqrENa# pariqdhinA$ sruqcA vEdyA# ca baqrq.hiShA$ | 
RuqcEmaM ~Myaqj~jaM nO# vahaq suva#rdEqvEShuq ganta#vE ||
yadiqShTaM ~Myat pa#rAqdAnaqM ~MyaddaqttaM ~MyA caq dakShi#NA | 
ta - [  ] 31

TS 5.7.7.3
-daqgnirvai$SvakarmaqNaH suva#rdEqvEShu# nO dadhat ||
yEnA# saqhasraqM ~Mvaha#siq yEnA$gnE sarvavEdaqsaM | 
tEnEqmaM ~Myaqj~jaM nO# vahaq suva#rdEqvEShuq ganta#vE ||
yEnA$gnEq dakShi#NA yuqktA yaqj~jaM ~Mvaha#ntyRuqtvija#H | 
tEnEqmaM ~Myaqj~jaM nO# vahaq suva#rdEqvEShuq ganta#vE ||
yEnA$gnEq suqkRuta#H paqthA madhOqd^^rdhArA$ vyAnaqSuH | 
tEnEqmaM ~Myaqj~jaM nO# vahaq suva#rdEqvEShuq ganta#vE ( ) ||
yatraq dhArAq ana#pEtAq madhO$rGRuqtasya# caq yAH | 
tadaqgnirvai$SvakarmaqNaH suva#rdEqvEShu# nO dadhat || 32
(AqgacCAqt - ta - dvayA#naqSu stEnEqmaM ~Myaqj~jaM nO# vahaq suva#rdEqvEShuq ganta#vEq - catu#rdaSa ca) (A7)

TS 5.7.8.1
yAstE# agnE saqmidhOq yAniq dhAmaq yA jiqhvA jA#tavEdOq yO aqrciH | 
yE tE# agnE mEqDayOq ya inda#vaqstEBi#rAqtmAna#M cinuhi prajAqnann ||
uqthsaqnnaqyaqj~jO vA EqSha yadaqgniH kiM ~MvA&haiqtasya# kriqyatEq 
kiM ~MvAq na yadvA a#ddhvaqryu-raqgnESciqnvanna#-ntaqrEtyAqtmanOq vai 
tadaqntarE#tiq yAstE# agnE saqmidhOq yAniq - [  ] 33

TS 5.7.8.2
dhAmEtyA#haiqShA vA aqgnEH sva#yaM ciqtiraqgnirEqva tadaqgniM ci#nOtiq nAddhvaqryurAqtmanOq&ntarE#tiq cata#sraq ASAqH 
praca#rantvaqgnaya# iqmaM nO# yaqj~jaM na#yatu prajAqnann  | 
GRuqtaM pinva#nnaqjara(gm)# suqvIraqM brahma# saqmid-Ba#vaqtyAhu#tInAM ||
suqvaqrgAyaq vA EqSha lOqkAyOpa# dhIyatEq yat kUqrmaScata#sraq ASAqH pra ca#rantvaqgnayaq ityA#haq - [  ] 34

TS 5.7.8.3
diSa# EqvaitEnaq pra jA#nAtIqmaM nO# yaqj~jaM na#yatu prajAqnannityA#ha suvaqrgasya# lOqkasyAqBinI$tyaiq brahma# saqmid-Ba#vaqtyAhu#tInAq-mityA#haq brahma#NAq vai dEqvAH su#vaqrgaM ~MlOqkamA#yaqnq yad-brahma#NvatyOpaqdadhA#tiq brahma#Naiqva tad-yaja#mAnaH suvaqrgaM ~MlOqkamE#ti praqjApa#tiqrvA EqSha yadaqgnistasya# praqjAH paqSavaqH CandA(gm)#si rUqpa(gm) sarvAqnq varNAqniShTa#kAnAM ( ) kuryAd rUqpENaiqva praqjAM paqSUn CandAq(gg)qsyava# ruqndhE&thO$ praqjABya# Eqvaina#M paqSuByaqH CandO$ByO &vaqruddhya# cinutE || 35
(yAnyaq - gnayaq ityAqhE - ShTa#kAnAq(gm)q - ShODa#Sa ca) (A8)

TS 5.7.9.1
mayi# gRuhNAqmyagrE# aqgni(gm) rAqyaspOShA#ya suprajAqstvAya# suqvIryA#ya | 
mayi# praqjAM mayiq varcO# dadhAqmyari#ShTAH syAma taqnuvA# suqvIrA$H ||
yO nO# aqgniH pi#tarO hRuqthsva#ntarama#rtyOq martyA(gm)# AviqvESa# | 
tamAqtman pari# gRuhNImahE vaqyaM mA sO aqsmA(gm) a#vaqhAyaq parA# gAt || 
yada#ddhvaqryurAqtmannaqgnima-gRu#hItvAq&gniM ci#nuqyAdyO$&syaq 
svO$&gnistamapiq - [  ] 36

TS 5.7.9.2
yaja#mAnAya cinuyAdaqgniM Kaluq vai paqSavO&nUpa# tiShThantE&paqkrAmu#kA asmAt paqSava#H syuqrmayi# gRuhNAqmyagrE# aqgnimityA#hAq&&tmannEqva svamaqgniM dA#dhAraq nAsmA$t paqSavO&pa# krAmanti brahmavAqdinO# vadantiq 
yanmRuccA&&pa#ScAqgnEra#nAqdyamathaq kasmA$nmRuqdA cAqdBiScAqgniScI#yataq itiq yadaqdBiH saqM ~Myau - [  ] 37

TS 5.7.9.3
-tyApOq vai sarvA# dEqvatA# dEqvatA#BirEqvainaq(gm)q sa(gm) sRu#jatiq yanmRuqdA ciqnOtIqyaM ~MvA aqgnirvai$SvAnaqrO$&gninaiqva tadaqgniM ci#nOti brahmavAqdinO# vadantiq yanmRuqdA cAqdBiScAqgniScIqyatE&thaq kasmA#daqgniru#cyataq itiq yacCandO#Bi-SciqnOtyaqgnayOq vai CandA(gm)#siq tasmA#daqgniru#cyaqtE&thO# iqyaM ~MvA aqgnirvai$SvAnaqrO ya - [  ] 38

TS 5.7.9.4
-nmRuqdA ciqnOtiq tasmA#daqgniru#cyatE hiraNyEShTaqkA upa# dadhAtiq jyOtiqrvai hira#NyaqM jyOti#rEqvA&smi#n dadhAqtyathOq tEjOq vai hira#NyaqM tEja# EqvA&&*tman dha#ttEq yO vA aqgni(gm) saqrvatO#muKaM cinuqtE sarvA#su praqjAsvanna#mattiq sarvAq diSOq&Bi ja#yati gAyaqtrIM puqrastAqdupa# dadhAti triqShTuBa#M dakShiNaqtO jaga#tIM paqScAda#nuqShTuBa#muttaraqtaH paq~gktiM maddhya# EqSha vA ( ) aqgniH saqrvatO#muKaqstaM ~Mya EqvaM ~MviqdvA(gg)Sci#nuqtE sarvA#su praqjAsvanna#mattiq 
sarvAq diSOq&Bi ja#yaqtyathO# diqSyE#va diSaqM pra va#yatiq tasmA$d-diqSi dik prOtA$ || 39 
(api#-saqM~Myauti#-vaiSvAnaqrO ya-dEqSha vai-pa~jca#vi(gm)SatiSca) (A9)

TS 5.7.10.1
praqjApa#tiraqgnima#sRujataq sO$&smAth sRuqShTaH prA~g prA&*dra#vaqt tasmAq aSvaqM pratyA$syaqth sa da#kShiqNA&&va#rtataq tasmai# vRuqShNiM pratyA$syaqth sa praqtya~g~gA&va#rtataq tasmA# RuShaqBaM pratyA$syaqth sa udaq~g~gA&va#rtataq 
tasmai$ baqstaM pratyA$syaqth sa Uqd^^rdhvO$&dravaqt tasmaiq puru#ShaqM pratyA$syaqdyat pa#SuSIqrq.ShANyu#paqdadhA#ti saqrvata# Eqvaina# - [  ] 40

TS 5.7.10.2
mavaqruddhya# cinuta EqtA vai prA#NaqBRutaq-ScakShu#ShmatIqriShTa#kAq yat pa#SuSIqr.ShANiq yat pa#SuSIqr.ShANyu#paqdadhA#tiq tABi#rEqva yaja#mAnOq&muShmi#n ~MlOqkE prANiqtyathOq tABi#rEqvAsmA# iqmE lOqkAH pra BA$nti mRuqdA&BiqlipyOpa# dadhAti mEddhyaqtvAya# paqSurvA EqSha yadaqgniranna#M paqSava# EqSha Kaluq vA 
aqgniryat pa#SuSIqrq.ShANiq yaM kAqmayE#taq kanI#yOq&syAnna(gg)# - [  ] 41

TS 5.7.10.3
syAqditi# saMtaqrAM tasya# paSuSIqrq.ShANyupa# daddhyAqt kanI#ya EqvAsyAnna#M Bavatiq yaM kAqmayE#ta saqmAva#daqsyAnna(gg)# syAqditi# maddhyaqtastasyOpa# daddhyAth saqmAva#-dEqvAsyAnna#M Bavatiq yaM kAqmayE#taq BUyOq&syA&nna(gg)# syAqdityantE#Shuq tasya# vyuqdUhyOpa# daddhyAdantaqta EqvAsmAq annaqmava# rundhEq BUyOq&syAnna#M Bavati ( ) || 42 
(Eqnaq- maqsyAnnaqM - BUyOq&syA&nna#M Bavati) (A10)

TS 5.7.11.1
stEqgAn da(gg)ShTrA$ByAM maqNDUkAqn jaMByE#BiqrAda#kAM-KAqdEnOrja(gm)# sa(gm) sUqdEnA*&ra#NyaqM jAMbI#lEnaq mRuda#M baqr.svE#BiqH Sarka#rABiqrava#kAqmava#kABiqH Sarka#rAmuthsAqdEna# jiqhvAma#vakraqndEnaq tAluq(gm)q sara#svatIM jihvAqgrENa# || 43 
(stEqgAn - dvAvi(gm)#SatiH) (A11)

TS 5.7.12.1
vAjaq(gm)q hanU$ByAmaqpa AqsyE#nA&&*diqtyA-~jCmaSru#Bi-rupayAqma-madha#rEqNOShThE#naq sadutta#rEqNAnta#rENA-nUkAqSaM pra#kAqSEnaq bAhya(gg)# stanayiqtnuM ni#rbAqdhEna# sUryAqgnI cakShu#rByAM ~Mviqdyutau# kaqnAna#kAByAmaqSani#M maqstiShkE#Naq bala#M maqjjaBi#H || 44 
(vAjaqM pa~jca#vi(gm)SatiH) (A12)

TS 5.7.13.1
kUqrmA-~jCaqPairaqcCalA#BiH kaqpi~jja#lAqnthsAmaq kuShThi#kABirjaqvaM ja~gGA#BiragaqdaM jAnu#ByAM ~MvIqrya#M kuqhAByA$M BaqyaM pra#cAqlAByAqM guhO#papaqkShAByA#-maqSvinAqva(gm) sA$ByAqmadi#ti(gm) SIqrShNA nir.Ru#tiqM nirjA$lmakEna SIqrShNA || 45 
(kUqrmAn-trayO#vi(gm)SatiH) (A13)

TS 5.7.14.1
yOktraqM gRuddhrA#BiryuqgamAna#tEna ciqttaM manyA#BiH saMkrOqSAn prAqNaiH pra#kAqSEnaq tvaca#M parAkAqSEnAnta#rAM maqSakAqn kESaiqrindraq(gg)q svapa#sAq vahE#naq bRuhaqspati(gm)# SakunisAqdEnaq ratha#muqShNihA#BiH || 46
(yOktraq - mEka#vi(gm)SatiH) (A14)

TS 5.7.15.1
miqtrAvaru#Nauq SrONI$ByAmindrAqgnI Si#KaqNDAByAq-mindrAqbRuhaqspatI# UqruByAqmindrAqviShNU# aShThIqvadByA(gm)# saviqtAraqM pucCE#na gandhaqrvA~jCEpE#nA-PsaqrasO# muqShkAByAqM pava#mAnaM pAqyunA# paqvitraqM 
pOtrA$ByAmAqkrama#Na(gg) sthUqrAByA$M pratiqkrama#NaqM kuShThA$ByAM || 47
(miqtrAvaru#Nauq - dvAvi(gm)#SatiH) (A15)

TS 5.7.16.1
indra#sya krOqDO &di#tyai pAjaqsya#M diqSAM jaqtravO# jIqmUtA$n hRudayaupaqSAByA#-maqntari#kShaM puriqtatAq naBa# udaqryE#NEndrAqNIM plIqhnA vaqlmIkA$n klOqmnA giqrIn plAqSiBi#H samuqdramuqdarE#Na vaiSvAnaqraM Basma#nA || 48
(indra#syaq - dvAvi#SatiqH) (A16)

TS 5.7.17.1
pUqShNO va#niqShThura#ndhAqhEH sthU#raguqdA saqrpAn gudA#Bir. RuqtUn pRuqShTIBiqrdiva#M pRuqShThEnaq vasU#nAM prathaqmA kIka#sA ruqdrANA$M dviqtIyA# &&diqtyAnA$M tRuqtIyA &~ggi#rasAM catuqrthI sAqddhyAnA$M pa~jcaqmI viSvE#ShAM dEqvAnA(gm)# ShaqShThI || 49
(pUqShNa - Scatu#rvi(gm)SatiH) (A17)

TS 5.7.18.1
OjO$ grIqvABiqr-nir.Ru#timaqsthaBiqrindraq(gg)q svapa#sAq vahE#na ruqdrasya# vicaqlaH skaqndhO# &hOrAqtrayO$rdviqtIyO$ &d^^rdhamAqsAnA$M tRuqtIyO# mAqsAM ca#tuqrtha Ru#tUqnAM pa#~jcaqmaH sa#M~Mvathsaqrasya# ShaqShThaH || 50
(OjO# - vi(gm)SaqtiH) (A18)

TS 5.7.19.1
AqnaqndaM naqndathu#nAq kAma#M pratyAqsAByA$M Baqya(gm) Si#tIqmaByA$M praqSiSha#M praSAqsAByA(gm)# sUryAcandraqmasauq vRukyA$ByA(gg) SyAmaSabaqlau mata#snAByAqM ~Mvyu#ShTi(gm) rUqpENaq nimru#ktiqmarU#pENa || 51 
(Aqnaqnda(gm) - ShODa#Sa) (A19)

TS 5.7.20.1
aha#rmAq(gm)qsEnaq rAtriqM pIva#sAq&pO yUqShENa# GRuqta(gm) rasE#naq SyAM ~Mvasa#yA dUqShIkA#Bi-rhrAqduniq-maSru#BiqH pRuShvAqM diva(gm)# rUqpENaq nakSha#trANiq prati#rUpENa pRuthiqvIM carma#NA CaqvIM CaqvyO# pAkRu#tAyaq svAhA &&la#bdhAyaq svAhA# huqtAyaq svAhA$ || 52 
(aha#raq - ShTAvi(gm)#SatiH) (A20)

TS 5.7.21.1
aqgnEH pa#kShaqtiH sara#svatyaiq nipa#kShatiqH sOma#sya tRuqtIyAq&pAM ca#tuqrthyOSha#dhInAM pa~jcaqmI sa#M~Mvathsaqrasya# ShaqShThI maqrutA(gm)# saptaqmI bRuhaqspatE#raShTaqmI miqtrasya# navaqmI varu#Nasya daSaqmIndra#syaikAdaqSI viSvE#ShAM dEqvAnA$M dvAdaqSI dyAvA#pRuthiqvyOH pAqrSvaM ~Myaqmasya# pATUqraH || 53 
(aqgnE-rEkAqnna triq(gm)qSat) (A21)

TS 5.7.22.1
vAqyOH pa#kShaqtiH sara#svatOq nipa#kShati-Scaqndrama#sa-stRuqtIyAq nakSha#trANAM catuqrthI sa#viqtuH pa#~jcaqmI ruqdrasya# ShaqShThI saqrpANA(gm)# saptaqmya#ryaqmNO$&ShTaqmI tvaShTu#rnavaqmI dhAqturda#SaqmIndrAqNyA E#kAdaqSyadi#tyai dvAdaqSI dyAvA#pRuthiqvyOH pAqrSvaM ~Myaqmyai# pATUqraH || 54 
(vAqyO - raqShTAvi(gm)#SatiH) (A22)

TS 5.7.23.1
panthA#manUqvRugByAq(gm)q saMta#ti(gg) snAvaqnyA$ByAq(gm)q SukA$n piqttEna# hariqmANa#M ~MyaqknA halI$kShNAn pApavAqtEna# kUqSmA~jCaka#BiH SavaqrtAnUva#ddhyEnaq SunO# viqSasa#nEna saqrpAn ~MlO#hitagaqndhEnaq vayA(gm)#si pakvagaqndhEna# piqpIli#kAH praSAqdEna# || 55 
(panthAqM - dvAvi(gm)#SatiH) (A23)

TS 5.7.24.1
kramaiqratya#kramId-vAqjI viSvai$rdEqvairyaqj~jiyai$H saM~MvidAqnaH |
sa nO# naya sukRuqtasya# lOqkaM tasya# tE vaqya(gg) svaqdhayA# madEma || 56
(kramai# - raqShTAda#Sa) (A24)

TS 5.7.25.1
dyaustE# pRuqShThaM pRu#thiqvI saqdhastha#mAqtmAntari#kSha(gm) samuqdrO yOniqH sUrya#stEq cakShuqrvAta#H prAqNaScaqndramAqH SrOtraqM mAsA$ScAd^^rdhamAqsAScaq parvA$NyRuqtavO~ggA#ni saM~MvathsaqrO ma#hiqmA || 57
(dyau - pa~jca#vi(gm)SatiH) (A25)

TS 5.7.26.1
aqgniH paqSurA#sIqt tEnA#yajantaq sa EqtaM ~MlOqkama#jayaqd-yasmi#nnaqgniH sa tE# lOqkastaM jE$ShyaqsyathAva# jiGra vAqyuH paqSurA#sIqt tEnA#yajantaq sa EqtaM ~MlOqkama#jayaqd-yasmi#n vAqyuH sa tE# lOqkastasmA$t tvAq&ntarE$ShyAmiq yadiq nAvaqjiGra#syAdiqtyaH paqSurA#sIqt tEnA#yajantaq sa EqtaM ~MlOqkama#jayaqd yasmi# -( )-nnAdiqtyaH sa tE# lOqkastaM jE$Shyasiq 
yadya#vaqjiGra#si || 58 
(yasmi# - nnaqShTau ca#) (A26)

Prasna Korvai with starting Padams of 1 to 26 Anuvaakams :- 
(yO vA aya#thAdEvataq - ntvAma#gnaq - indra#syaq - cittiqM - ~MyathAq vai - vayOq vai - yadAkU#tAqd - yAstE# agnEq - mayi# gRuhNAmi - praqjApa#tiqH sO$&smAth - stEqgAn - vAja#M - kUqrmAn - yOktra#M - miqtrAvaru#NAq - vindra#sya - pUqShNa - Oja# - Anaqnda - maha# - raqgnE - rvAqyOH - panthAqM - kramaiq - rdyaustEq - &gniH paqSurA#sIqth - ShaDvi(gm)#SatiH)


Korvai with starting Padams of 1, 11, 21 Series of Panchaatis :-
(yO vA - EqvA&&hu#ti - maBavan - paqthiBi# - ravaqrudhyA# - &&naqnda - maqShTau pa#~jcaqSat )


First and Last Padam of Seventh Prasnam of 5th Kandam :-
(yO vA aya#thAdEvataqM - ~Myadya#vaqjiGra#si )

Kaanda Korvai with starting Padams of 7 Prasanams of Kandam 5:-
( sAqviqtrANiq - viShNu#muKA - uthsannayaqj~jO - dE#vAsuqrA - yadEkE#naq - hira#NyavarNAq - yO vA#- saqpta )
|| hari#H OM ||

|| kRuShNa yajurvEdIya taittirIya saMhitAyAM pa~jcamakANDE saptamaH praSnaH samAptaH ||

|| iti pa~jcamaM kANDaM ||
===========================



