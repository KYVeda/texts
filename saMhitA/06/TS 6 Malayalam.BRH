dt 31.03.2020

OM namaH paramAtmanE, SrI mahAgaNapatayE namaH, 
SrI guruByO namaH, haqriqH OM

6	kRuShNa yajur^vEdIya taittirIya saMhitAyAM ShaShThaM kANDaM 

6.1	 ShaShThakANDE prathamaH praSnaH - sOmamantrabrAhmaNanirUpaNaM

TS 6.1.1.1
prAqcIna#va(gm)SaM karOti dEvamanuqShyA diSOq vya#Bajantaq prAcI$M dEqvA da#kShiqNA piqtara#H praqtIcI$M manuqShyA# udI#cI(gm) ruqdrA yat prAqcIna#va(gm)SaM kaqrOti# dEvalOqkamEqva tad-yaja#mAna uqpAva#rtatEq pari# Srayatyaqntar.hi#tOqhi dE#valOqkO ma#nuShyalOqkA-nnAsmAllOqkAth svE#tavyamiqvEtyA#huqH kO hi tad-vEdaq yad-yaqmuShmi#~MllOqkE&sti# vAq na vEti# diqkShva#tI kAqSAn ka#rO - [ ] 1

TS 6.1.1.2
-tyuqBayO$rlOqkayO#-raqBiji#tyai kESaSmaqSru va#patE naqKAniq ni kRu#ntatE mRuqtA vA EqShA tvaga#mEqddhyA yat kE#SaSmaqSru mRuqtAmEqva tvaca#ma-mEqddhyAma#paqhatya# yaqj~jiyO# BUqtvA mEdhaqmupaiqtya~ggi#rasaH suvaqrgaM ~MlOqkaM ~MyantOq&Psu dI$kShAtaqpasIq prAvE#SayannaqPsu snA#ti sAqkShAdEqva dI$kShAtaqpasIq ava# rundhE tIqrtthE snA#ti tIqrtthE hi tE tAM prAvE#Sayan tIqrtthE snA#ti - [ ] 2

TS 6.1.1.3
tIqrtthamEqva sa#mAqnAnA$M BavatyaqpO$&SnAtyantaraqta Eqva mEddhyO# Bavatiq vAsa#sA dIkShayati sauqmyaM ~Mvai kShauma#M dEqvata#yAq sOma#mEqSha dEqvatAqmupai#tiq yO dIkSha#tEq sOma#sya taqnUra#si taqnuva#M mE pAqhItyA#haq svAmEqva dEqvatAqmupaiqtyathO# AqSiSha#mEqvaitAmA SA$stEq &gnEstU#ShAqdhAna#M ~MvAqyOr^vA#taqpAna#M pitRuqNAM 
nIqvirOSha#dhInAM praGAqta - [ ] 3

TS 6.1.1.4
A#diqtyAnA$M prAcInatAqnO viSvE#ShAM dEqvAnAqmOtuq rnakSha#trANA-matIkAqSAstadvA Eqtath sa#r^va dEvaqtya#M ~Myad-vAsOq yad-vAsa#sA dIqkShaya#tiq sar^vA#BirEqvaina#M dEqvatA#Bi-rdIkShayati baqhiHprA#NOq vai ma#nuqShya#sta-syASa#naM prAqNO$-&SnAtiq saprA#Na Eqva dI$kShataq ASi#tO Bavatiq yAvA#nEqvAsya# prAqNastEna# saqha mEdhaqmupai#ti GRuqtaM dEqvAnAqM mastu# pitRuqNAM niShpa#kvaM manuqShyA#NAqM tadvA - [ ] 4

TS 6.1.1.5
Eqtath sa#r^vadEvaqtya#M ~Myannava#nItaqM ~Myannava#nItEnAByaq~gktE sar^vA# Eqva dEqvatA$H prINAtiq pracyu#tOq vA EqShO$&smAllOqkAdaga#tO dEvalOqkaM ~MyO dI$kShiqtO$ &ntaqrEvaq nava#nItaqM tasmAq-nnava#nItEnAqBya#~gktE &nulOqmaM ~Myaju#ShAq vyAvRu#ttyAq indrO# vRuqtrama#haqn tasya# kaqnIni#kAq parA#&pataqt tadA~jja#nama-BavaqdyadAq~gktE cakShu#rEqva BrAtRu#vyasya vRu~gktEq dakShi#NaqM pUr^vaqmA&~gktE# - [ ] 5

TS 6.1.1.6
saqvya(gm) hi pUr^va#M manuqShyA# Aq~jjatEq na ni dhA#vatEq nIvaq hi ma#nuqShyA# dhAva#ntEq pa~jcaq kRutvaq A&~gktEq pa~jcA$kSharA paq~gktiH pA~gktO# yaqj~jO yaqj~jamEqvAva# rundhEq pari#mitaqmA~gktE &pa#rimitaq(gm)q hi ma#nuqShyA# Aq~jjatEq satU#laqyA&&~gktE- &pa#tUlayAq hi ma#nuqShyA# Aq~jjatEq vyAvRu#ttyaiq yadapa#tUlayA~jjIqta vajra# iva syAqth satU#laqyA&&~gktE# mitraqtvAyE - [ ] 6

TS 6.1.1.7
-ndrO# vRuqtrama#haqn^thsO$&(1q)pO$&(1q)Bya#mriyataq tAsAqM ~MyanmEddhya#M ~Myaqj~jiyaq(gm)q sadE#vaqmAsIqt tadaqpOda#krAmaqt tE daqrBA a#Bavaqnaq. yadda#rBapu~jjIqlaiH paqvaya#tiq yA Eqva mEddhyA# yaqj~jiyAqH sadE#vAq ApaqstABi#rEqvaina#M pavayatiq dvAByA$M pavayatya-hOrAqtrAByA#mEqvaina#M pavayati triqBiH pa#vayatiq traya# iqmE lOqkA EqBirEqvaina#M ~MlOqkaiH pa#vayati paq~jcaBi#H - [ ] 7

TS 6.1.1.8
pavayatiq pa~jcA$kSharA paq~gktiH pA~gktO# yaqj~jO yaqj~jAyaiqvaina#M pavayati ShaqDBiH pa#vayatiq ShaDvA Ruqtava# RuqtuBi#rEqvaina#M pavayati saqptaBi#H pavayati saqpta CandA(gm)#siq CandO#BirEqvaina#M pavayati naqvaBi#H pavayatiq navaq vai puru#ShE prAqNAH saprA#NamEqvaina#M pavayaqtyEka#vi(gm)SatyA pavayatiq daSaq hastyA# aq~ggula#yOq 
daSaq padyA# Aqtmaika#viq(gm)qSO yAvA#nEqva puru#Shaqstamapa#rivargaM - [ ] 8

TS 6.1.1.9
pavayati ciqtpati#stvA punAqtvityA#haq manOq vai ciqtpatiqrmana#saiqvaina#M pavayati vAqkpati#stvA punAqtvityA#ha vAqcaivaina#M pavayati dEqvastvA# saviqtA pu#nAqtvityA#ha saviqtRupra#sUta Eqvaina#M pavayatiq tasya# tE pavitrapatE paqvitrE#Naq yasmaiq kaM puqnE tacCa#kEyaqmityA#-hAq&&*SiSha#mEqvaitAmA SA$stE || 9
(aqtIqkAqSAn ka#rOqtya - vE#Sayan tiqrttha snA#ti - praGAqtO - ma#nuqShyA#NAqM tadvA - A&~gktE# - mitraqtvAya# - paq~jcaBiq - rapa#rivarga - maqShTAca#tvAri(gm)Sacca) (A1)

TS 6.1.2.1
yAva#ntOq vai dEqvA yaqj~jAyApu#nataq ta EqvABa#vaqnaq. ya EqvaM ~MviqdvAn yaqj~jAya# punIqtE Bava#tyEqva baqhiH pa#vayiqtvA&ntaH pra pA#dayati manuShyalOqka Eqvaina#M pavayiqtvA pUqtaM dE#valOqkaM pra Na#yaqtyadI$kShitaq EkaqyA&&huqtyEtyA#huH sruqvENaq cata#srO juhOti dIkShitaqtvAya# sruqcA pa#~jcaqmIM pa~jcA$kSharA paq~gktiH pA~gktO# yaqj~jO yaqj~jamEqvAva# rundhaq AkU$tyai praqyujEq&gnayEq - [ ] 10

TS 6.1.2.2
svAhEtyAqhA&&*kU$tyAq hi puru#ShO yaqj~jamaqBi pra#yuq~gktE yajEqyEti# mEqdhAyaiq mana#sEq&gnayEq svAhEtyA#ha mEqdhayAq hi mana#sAq puru#ShO yaqj~jama#BiqgacCa#tiq sara#svatyai pUqShNE$&gnayEq svAhEtyA#haq vAgvai sara#svatI pRuthiqvI pUqShA vAqcaiva pRu#thiqvyA yaqj~jaM prayu#~gktaq ApO# dEvI-rbRuhatI-r^viSvaSaMBuvaq ityA#haq yA vai varShyAqstA - [ ] 11

TS 6.1.2.3
ApO# dEqvI-rbRu#haqtI-r^viqSvaSa#BuMvOq yadEqtad-yajuqrna brUqyAd-diqvyA ApO&SA$ntA iqmaM ~MlOqkamA ga#cCEyuqrApO# dEvI-rbRuhatI-r^viSvaSaMBuvaq ityA#hAqsmA EqvainA# lOqkAya# Samayatiq tasmA$cCAqntA iqmaM ~MlOqkamA ga#cCantiq dyAvA#pRuthiqvI ityA#haq dyAvA#pRuthiqvyOr.hi yaqj~ja uqr^va#ntari#kShaq-mityA#hAqntari#kShEq hi yaqj~jO bRuhaqspati#rnO haqviShA# vRudhAqtvi - [ ] 12

TS 6.1.2.4
-tyA#haq brahmaq vai dEqvAnAqM bRuhaqspatiq-rbrahma#NaiqvAsmai# yaqj~jamava# rundhEq yad- brUqyAd-vi#dhEqriti# yaj~jasthAqNumRu#cCEd-vRudhAqtvityA#ha yaj~jasthAqNumEqva pari# vRuNakti praqjApa#ti-ryaqj~jama#sRujataq sO$&smAth sRuqShTaH parA#~gaiqth sa pra yajuqravlI#nAqt pra sAmaq tamRuguda#yacCaqd-yadRuguqdaya#cCaqt 
tadau$d-grahaqNasyau$d-grahaNaqtva mRuqcA - [ ] 13

TS 6.1.2.5
ju#hOti yaqj~jasyOdya#tyA anuqShTup-Canda#sAq-muda#yacCaqdityA#-huqstasmA#danuqShTuBA# juhOti yaqj~jasyOdya#tyaiq dvAda#Sa vAthsabaqndhAnyuda#yacCaq-nnityA#huq-stasmA$d- dvAdaqSaBi#-r^vAthsabandhaqvidO# dIkShayantiq sA vA 
EqSharga#nuqShTug-vAga#nuqShTug-yadEqtayaqrcA dIqkShaya#ti vAqcaivainaq(gm)q sar^va#yA dIkShayatiq viSvE# dEqvasya# nEqturityA#ha sAviqtryE#tEnaq martO# vRuNIta saqKya - [ ] 14

TS 6.1.2.6
-mityA#ha pitRudEvaqtyai#tEnaq viSvE# rAqya i#ShuddhyaqsItyA#ha vaiSvadEqvyE#tEna# dyuqmnaM ~MvRu#NIta puqShyasaq ityA#ha pauqShNyE#tEnaq sA vA EqSharKsa#r^vadEvaqtyA# yadEqtayaqrcA dIqkShaya#tiq sar^vA#BirEqvaina#M dEqvatA#BirdIkShayati saqptAkSha#raM prathaqmaM paqdamaqShTAkSha#rANiq trINiq yAniq trINiq tAnyaqShTAvupa# yantiq yAni# caqtvAriq tAnyaqShTau yadaqShTAkSha#rAq tEna# - [ ] 15

TS 6.1.2.7
gAyaqtrI yadEkA#daSAkSharAq tEna# triqShTugyad dvAda#SAkSharAq tEnaq jaga#tIq sA vA EqSharKsar^vA#Niq CandA(gm)#siq yadEqtayaqrcA dIqkShaya#tiq sar^vE#BirEqvainaqM CandO#BirdIkShayati saqptAkSha#raM prathaqmaM paqda(gm) saqptapa#dAq Sakva#rI paqSavaqH Sakva#rI paqSUnEqvAva# rundhaq Eka#smAdaqkSharAqdanA$ptaM prathaqmaM paqdaM 
tasmAqd-yad-vAqcO&nA$ptaqM tanma#nuqShyA# upa# jIvanti pUqrNayA# juhOti ( ) pUqrNa i#vaq hi praqjApa#tiH praqjApa#tEqrAptyaiq nyU#nayA juhOtiq nyU#nAqddhi praqjApa#tiH praqjA asRu#jata praqjAnAq(gm)q sRuShTyai$ || 16
(aqgnayEq - tA - vRu#dhAtvRuq - cA - saqKyaM - tEna# - juhOtiq - pa~jca#daSa ca) (A2)

TS 6.1.3.1
RuqK sAqmE vai dEqvEByO# yaqj~jAyA&ti#ShThamAnEq kRuShNO# rUqpaM kRuqtvA- &paqkramyA#tiShThatAqM tE#&manyantaq yaM ~MvA iqmE u#pAvaqrtthsyataqH sa iqdaM Ba#viShyaqtItiq tE upA#mantrayantaq tE a#hOrAqtrayO$-rmahiqmAna#-mapaniqdhAya# dEqvAnuqpAva#rtEtAmEqSha vA RuqcO varNOq yacCuqklaM kRu#ShNAjiqnasyaiqSha sAmnOq yat kRuqShNamRu#KsAqmayOqH SilpE$ sthaq ityA#harKsAqmE EqvAva# rundha EqSha - [ ] 17

TS 6.1.3.2
vA ahnOq varNOq yacCuqklaM kRu#ShNAjiqnasyaiqSha rAtri#yAq yat kRuqShNaM ~MyadEqvaina#yOqstatraq nya#ktaqM tadEqvAva# rundhE kRuShNAjiqnEna# dIkShayatiq brahma#NOq vA Eqtad-rUqpaM ~Myat kRu#ShNAjiqnaM brahma#Naiqvaina#M dIkShayatIqmAM dhiyaq(gm)q SikSha#mANasya dEqvEtyA#ha yathAyaqjurEqvaitad-garBOq vA EqSha yad-dI$kShiqta ulbaqM ~MvAsaqH prOrNu#tEq tasmAqd - [ ] 18

TS 6.1.3.3
garBAqH prAvRu#tA jAyantEq na puqrA sOma#sya kraqyAdapO$rNvItaq yat puqrA sOma#sya kraqyAda#pOrNvIqta garBA$H praqjAnA$M parAqpAtu#kAH syuH krIqtE sOmE&pO$rNutEq jAya#ta Eqva tadathOq yathAq vasI#yA(gm) saM pratyapOrNuqtE 
tAqdRugEqva tada~ggi#rasaH suvaqrgaM ~MlOqkaM ~Myantaq UrjaqM ~Mvya#Bajantaq tatOq yadaqtyaSi#Shyataq tE SaqrA a#BavaqnnUrgvai SaqrA yacCa#raqmayIq - [ ] 19

TS 6.1.3.4
mEKa#lAq BavaqtyUrja#mEqvAva# rundhE maddhyaqtaH saMna#hyati maddhyaqta EqvAsmAq Urja#M dadhAtiq tasmA$nmaddhyaqta UqrjA Bu#~jjata Uqd^^rdhvaM ~Mvai puru#Shasyaq nAByaiq mEddhya#-mavAqcIna#-mamEqddhyaM ~Myanma#ddhyaqtaH saqnaMhya#tiq mEddhya#M caiqvAsyA#mEqddhyaM caq vyAva#rtayaqtIndrO# vRuqtrAyaq vajraqM prAha#raqth sa trEqdhA vya#Bavaqth sPyastRutI#yaq(gm)q rathaqstRutI#yaqM ~MyUpaqstRutI#yaqM - [ ] 20

TS 6.1.3.5
~MyE$&ntaH SaqrA aSI$ryantaq tE SaqrA a#Bavaqn tacCaqrANA(gm)# SaraqtvaM ~MvajrOq vai SaqrAH kShut Kaluq vai ma#nuqShya#syaq BrAtRu#vyOq yacCa#raqmayIq mEKa#lAq Bava#tiq vajrE#Naiqva sAqkShAt kShudhaqM BrAtRu#vyaM maddhyaqtO&pa# hatE triqvRud-Ba#vati triqvRudvai prAqNastriqvRuta#mEqva prAqNaM ma#ddhyaqtO yaja#mAnE 
dadhAti pRuqthvI Ba#vatiq rajjU#nAqM ~MvyAvRu#tyaiq mEKa#layAq yaja#mAnaM dIkShayatiq yOktrE#Naq patnI$M mithunaqtvAya# - [ ] 21

TS 6.1.3.6
yaqj~jO dakShi#NAmaqBya#ddhyAyaqt tA(gm) sama#Bavaqt tadindrO#-&cAyaqth sO#&manyataq yO vA iqtO ja#niqShyatEq sa iqdaM Ba#viShyaqtItiq tAM prAvi#Saqt tasyAq indra# EqvAjA#yataq sO#&manyataq yO vai madiqtO &pa#rO janiqShyatEq 
sa iqdaM Ba#viShyaqtItiq tasyA# anuqmRuSyaq yOniqmA-&cCi#naqth sA sUqtava#SA&Bavaqt tath sUqtava#SAyaiq janmaq - [ ] 22

TS 6.1.3.7
tA(gm) hastEq nya#vEShTayataq tAM mRuqgEShuq nya#dadhAqth sA kRu#ShNaviShAqNA- &Ba#vaqdindra#syaq yOni#rasiq mA mA# hi(gm)sIqriti# kRuShNaviShAqNAM pra ya#cCatiq sayO#nimEqva yaqj~jaM ka#rOtiq sayO#niqM dakShi#NAq(gm)q sayO#niqmindra(gm)# sayOniqtvAya# kRuqShyai tvA# susaqsyAyAq ityA#haq tasmA#dakRuShTapaqcyA OSha#dhayaH 
pacyantE supippaqlAByaqstvauSha#dhIByaq ityA#haq tasmAqdOSha#dhayaqH Pala#M gRuhNantiq yaddhastE#na - [ ] 23

TS 6.1.3.8
kaNDUqyEta# pAmanaqM BAvu#kAH praqjAH syuqryath smayE#ta nagnaqM BAvu#kAH kRuShNaviShAqNayA# kaNDUyatE&piqgRuhya# smayatE praqjAnA$M gOpIqthAyaq na puqrA dakShi#NAByOq nEtO$H kRuShNaviShAqNAmava# cRutEqdyat puqrA dakShi#NAByOq nEtO$H kRuShNaviShAqNAma#va cRuqtEdyOni#H praqjAnA$M parAqpAtu#kA syAnnIqtAsuq dakShi#NAsuq cAtvA#lE kRuShNaviShAqNAM prAsya#tiq yOniqr^vai yaqj~jasyaq cAtvA#laqM ~MyOni#H kRuShNaviShAqNA yOnA#vEqva yOni#M dadhAti yaqj~jasya# sayOniqtvAya# || 24
(ruqndhaq EqSha - tasmA$ - cCaraqmayIq - yUpaqstRutI#yaM - mithunaqtvAyaq - janmaq - hastE#nAq - &ShTAca#tvAri(gm)Sacca) (A3)

TS 6.1.4.1
vAgvai dEqvEByO &pA$krAmad-yaqj~jAyAti#ShThamAnAq sA vanaqspatIqn prAvi#Saqth saiShA vAgvanaqspati#Shu vadatiq yA du#nduqBau yA tUNa#vEq yA vINA#yAqM ~Myad-dI$kShitadaqNDaM praqyacCa#tiq vAca#mEqvAva# rundhaq audu#baMrO BavaqtyUrgvA u#duqbaMraq Urja#mEqvAva# rundhEq muKE#naq saMmi#tO Bavati muKaqta EqvAsmAq Urja#M dadhAtiq tasmA$n muKaqta UqrjA Bu#~jjatE - [ ] 25

TS 6.1.4.2
krIqtE sOmE# maitrAvaruqNAya# daqNDaM pra ya#cCati maitrAvaruqNO hi puqrastA#-dRuqtvigByOq vAca#M ~MviqBaja#tiq tAmRuqtvijOq yaja#mAnEq prati# ShThApayantiq svAhA# yaqj~jaM manaqsEtyA#haq mana#sAq hi puru#ShO yaqj~jama#BiqgacCa#tiq svAhAq dyAvA#pRuthiqvIByAq -mityA#haq dyAvA#pRuthiqvyOr.hi yaqj~jaH svAhOqrOraq-
ntari#kShAq -dityA#hAqntari#kShEq hi yaqj~jaH svAhA# yaqj~jaM ~MvAtAqdA ra#Baq ityA#hAqyaM - [ ] 26

TS 6.1.4.3
~MvAva yaH pava#tEq sa yaqj~jastamEqva sAqkShAdA ra#BatE muqShTI ka#rOtiq vAca#M ~MyacCati yaqj~jasyaq dhRutyAq adI$kShiShTAqyaM brA$hmaqNa itiq triru#pAq(gg)qSvA#ha dEqvEBya# EqvainaqM prA&&*haq triruqccairuqBayE$Bya Eqvaina#M dEvamanuqShyEByaqH prA&&*haq na puqrA nakSha#trEByOq vAcaqM ~Mvi sRu#jEqd-yatpuqrA nakSha#trEByOq 
vAca#M ~MvisRuqjEd-yaqj~jaM ~MvicCi#ndyAq - [ ] 27

TS 6.1.4.4
-dudi#tEShuq nakSha#trEShu vraqtaM kRu#NuqtEtiq vAcaqM ~Mvi sRu#jati yaqj~javra#tOq vai dI$kShiqtO yaqj~jamEqvABi vAcaqM ~Mvi sRu#jatiq yadi# visRuqjEd-vai$ShNaqvImRucaqmanu# brUyAd-yaqj~jO vai viShNu#ryaqj~jEnaiqva yaqj~ja(gm) saM ta#nOtiq daivIqM dhiya#M manAmahaq ityA#ha yaqj~jamEqva tanmra#dayati supAqrA nO# asaqdvaSaq ityA#haq vyu#ShTimEqvAva# rundhE - [ ] 28

TS 6.1.4.5
brahmavAqdinO# vadanti hOtaqvya#M dIkShiqtasya# gRuqhA(3) i na hO#taqvyA(3)miti# haqvir^vai dI$kShiqtO yajju#huqyAd-yaja#mAnasyAvaqdAya# juhuyAqd-yanna ju#huqyAd-ya#j~japaqruraqntari#yAqdyE dEqvA manO#jAtA manOqyujaq ityA#ha prAqNA 
vai dEqvA manO#jAtA manOqyujaqstEShvEqva paqrOkSha#M juhOtiq tannEva# huqtaM nEvAhu#ta(gg) svaqpantaqM ~Mvai dI$kShiqta(gm) rakShA(gm)#si jiGA(gm)santyaqgniH-[ ] 29

TS 6.1.4.6
Kaluq vai ra#kShOqhA&gnEq tva(gm) su jA#gRuhi vaqya(gm) su ma#ndiShImaqhItyA#hAqgni-mEqvAdhiqpAM kRuqtvA sva#pitiq rakSha#sAqmapa#hatyA avraqtyami#vaq vA EqSha ka#rOtiq yO dI$kShiqtaH svapi#tiq tvama#gnE vrataqpA aqsItyA#hAqgnir^vai dEqvAnA$M ~Mvraqtapa#tiqH sa Eqvaina#M ~MvraqtamA la#BaMyati dEqva A martyEqShvEtyA#ha dEqvO - [ ] 30

TS 6.1.4.7
hyE#Sha san martyE#Shuq tvaM ~Myaqj~jEShvIDyaq ityA#haiqta(gm) hi yaqj~jEShvIDaqtE&paq vai dI$kShiqtAth su#ShuqpuSha# indriqyaM dEqvatA$H krAmantiq viSvE# dEqvA aqBi mAmA&va#vRutraq-nnityA#-hEndriqyENaiqvaina#M dEqvatA#BiqH saM na#yatiq yadEqtad-yajuqrna brUqyAd-yAva#ta Eqva paqSUnaqBi dIkShE#taq tAva#ntO&sya paqSava#H syUq rAsvEya#th - [ ] 31

TS 6.1.4.8
sOqmA&&* BUyO# BaqrEtyAqhA-pa#rimitAnEqva paqSUnava# rundhE caqndrama#siq mamaq BOgA#ya BaqvEtyA#ha yathAdEvaqtamEqvainAqH prati# gRuhNAti vAqyavE$ tvAq varu#NAyaq tvEtiq yadEqvamEqtA nAnu#diqSEdaya#thAdEvataqM dakShi#NA gamayEqdA dEqvatA$ByO vRuScyEtaq yadEqvamEqtA a#nudiqSati# yathAdEvaqtamEqva dakShi#NA gamayatiq na dEqvatA$Byaq A - [ ] 32 

TS 6.1.4.9
vRu#ScyatEq dEvI#rApO apAM napAqdityA#haq yadvOq mEddhya#M ~Myaqj~jiyaq(gm)q sadE#vaqM tadvOq mA&va# kramiShaqmitiq vAvaitadAqhAcCi#nnaqM tantu#M pRuthiqvyA anu# gEShaqmityA#haq sEtu#mEqva kRuqtvA&tyE#ti || 33 
(Buq~jjaqtEq - &yaM - Ci#ndyAd - rundhEq - &gni - rA#ha dEqva - iya#d - dEqvatA$Byaq A - traya#stri(gm)Sacca) (A4)

TS 6.1.5.1
dEqvA vai dE#vaqyaja#na-maddhyavaqsAyaq diSOq na prAjA#naqn tE$(1q)&nyO$-&nyamupA#dhAvaqn tvayAq pra jA#nAmaq tvayEtiq tE&di#tyAq(gm)q sama#qddhrayantaq tvayAq pra jA#nAqmEtiq sA&bra#vIqd-vara#M ~MvRuNaiq matprA#yaNA Eqva vO# yaqj~jA madu#dayanA asaqnnitiq tasmA#dAdiqtyaH prA#yaqNIyO# yaqj~jAnA#mAdiqtya u#dayaqnIyaqH pa~jca# dEqvatA# yajatiq pa~jcaq diSO# diqSAM praj~jA$tyAq - [ ] 34

TS 6.1.5.2
athOq pa~jcA$kSharA paq~gktiH pA~gktO# yaqj~jO yaqj~jamEqvAva# rundhEq pathyA(gg)# svaqstima#yajaqn prAcI#mEqva tayAq diSaqM prAjA#nannaqgninA# dakShiqNA sOmE#na praqtIcI(gm)# saviqtrOdI#cIq-madi#tyOqd^^rdhvAM pathyA(gg)# svaqstiM 
~Mya#jatiq prAcI#mEqva tayAq diSaqM pra jA#nAtiq pathyA(gg)# svaqstimiqShTvA&gnIShOmau# yajatiq cakShu#ShIq vA EqtE yaqj~jasyaq yadaqgnIShOmauq tAByA#mEqvAnu# paSya - [ ] 35

TS 6.1.5.3
-tyaqgnIShOmA#viqShTvA sa#viqtAra#M ~Myajati saviqtRupra#sUta EqvAnu# paSyati saviqtAra#miqShTvA&di#tiM ~MyajatIqyaM ~MvA adi#tiraqsyAmEqva pra#tiqShThAyAnu# paSyaqtyadi#timiqShTvA mA#ruqtImRucaqmanvA#ha maqrutOq vai dEqvAnAqM ~MviSO# dEvaviqSAM Kaluq vai kalpa#mAnaM manuShyaviqSamanu# kalpatEq yan mA#ruqtImRuca#maqnvAha# viqSAM klRuptyai$ brahmavAqdinO# vadanti prayAqjava#dananUyAqjaM prA#yaqNIya#M kAqrya#-manUyAqjava# - [ ] 36

TS 6.1.5.4
daprayAqja-mu#dayaqnIyaqmitIqmE vai pra#yAqjA aqmI a#nUyAqjAH saiva sA yaqj~jasyaq santa#tiqstat tathAq na kAqrya#mAqtmA vai pra#yAqjAH praqjA&nU#yAqjA yat pra#yAqjA-na#ntariqyAdAqtmAna#maq-ntari#yAqd-yada#nUyAqjA-na#ntariqyAt praqjAmaqntari#yAqdyataqH Kaluq vai yaqj~jasyaq vita#tasyaq na kriqyatEq tadanu# yaqj~jaH parA# Bavati yaqj~jaM pa#rAqBava#ntaqM ~Myaja#mAqnO&nuq - [ ] 37

TS 6.1.5.5
parA# Bavati prayAqjava#dEqvA-nU#yAqjava#t prAyaqNIya#M kAqrya#M prayAqjava#danUyAqjava#-dudayaqnIyaqM nA&&*tmAna#mantaqrEtiq na praqjAM na yaqj~jaH pa#rAqBava#tiq na yaja#mAnaH prAyaqNIya#sya niShkAqsa u#dayaqnIya#maqBi nir^va#patiq saiva sA yaqj~jasyaq santa#tiqryAH prA#yaqNIya#sya yAqjyA# yat tA u#dayaqnIya#sya yAqjyA$H kuqryAt parA#~gaqmuM ~MlOqkamA rO#hEt praqmAyu#kaH syAqdyAH prA#yaqNIya#sya purO&nuvAqkyA$stA ( ) u#dayaqnIya#sya yAqjyA$H karOtyaqsminnEqva lOqkE prati# tiShThati || 38
(praj~jA$tyai - paSyatya - nUyAqjavaq - dyaja#mAqnO&nu# - purOnuvAqkyA$stA - aqShTau ca#) (A5)

TS 6.1.6.1
kaqdrUScaq vai su#paqrNI cA$&&*tmarUqpayO#raspad^^rdhEtAq(gm)q sA kaqdrUH su#paqrNIma#jayaqth sA&bra#vIt tRuqtIya#syAmiqtO diqvi sOmaqstamA ha#raq tEnAq&&*tmAnaqM niShkrI#NIqShvEtIqyaM ~Mvai kaqdrUraqsau su#paqrNI CandA(gm)#si sauparNEqyAH sAbra#vIdaqsmai vai piqtarau# puqtrAn bi#BRuta-stRuqtIya#syAmiqtO diqvi sOmaqstamA ha#raq tEnAq&&*tmAnaqM niShkrI#NIqShvE - [ ] 39

TS 6.1.6.2
ti# mA kaqdrUra#vOcaqditiq jagaqtyuda#pataq-ccatu#rdaSAkSharA saqtI sA &prA$pyaq nya#vartataq tasyaiq dvE aqkSharE# amIyEtAq(gm)q sA paqSuBi#Sca dIqkShayAq cA&ga#cCaqt tasmAqjjaga#tIq Canda#sAM paSaqvya#tamAq tasmA$t paSuqmanta#M dIqkShOpa# namati triqShTuguda#pataqt trayO#daSAkSharA saqtI sA &prA$pyaq nya#vartataq tasyaiq dvE aqkSharE# amIyEtAq(gm)q sA dakShi#NABiScaq - [ ] 40

TS 6.1.6.3
tapa#sAq cA&ga#cCaqt tasmA$t triqShTuBO# lOqkE mAddhya#ndinEq sava#nEq dakShi#NA nIyanta Eqtat Kaluq vAva tapaq ityA#huqryaH svaM dadAqtIti# gAyaqtryuda#pataqccatu#rakSharA saqtya#jayAq jyOti#ShAq tama#syA aqjA&Bya#rundhaq 
tadaqjAyA# ajaqtva(gm) sA sOmaqM cA&&ha#raccaqtvAri# cAqkSharA#Niq sA&ShTAkSha#rAq sama#padyata brahmavAqdinO# vadantiq - [ ] 41

TS 6.1.6.4
kasmA$th saqtyAd-gA#yaqtrI kani#ShThAq Canda#sA(gm) saqtI ya#j~jamuqKaM parI#yAqyEtiq yadEqvAdaH sOmaqmA&ha#raqt tasmA$d-yaj~jamuqKaM paryaiqt tasmA$t tEjaqsvinI#tamA paqdByAM dvE sava#nE saqmagRu#hNAqn muKEqnaikaqM ~MyanmuKE#na saqmagRu#hNAqt tada#dhayaqt tasmAqd dvE sava#nE Suqkra#vatI prAtassavaqnaM caq mAddhya#ndinaM 
caq tasmA$t tRutIya savaqna Ru#jIqShamaqBi Shu#Nvanti dhIqtami#vaq hi manya#nta - [ ] 42

TS 6.1.6.5
AqSiraqmava# nayati saSukraqtvAyAthOq saM Ba#ratyEqvainaqt ta(gm) sOma#-mAhriqyamA#NaM gandhaqr^vO viqSvAva#saqH parya#muShNAqth sa tiqsrO rAtrIqH pari#muShitO&vasaqt tasmA$t tiqsrO rAtrI$H krIqtaH sOmO# vasatiq tE dEqvA a#bruvaqn^th strIkA#mAq vai ga#ndhaqr^vA sstriqyA niShkrI#NAqmEtiq tE vAcaq(gg)q striyaqmEka#hAyanIM kRuqtvA tayAq nira#krINaqn^th sA rOqhid-rUqpaM kRuqtvA ga#ndhaqr^vEByO#- [ ] 43

TS 6.1.6.6
&paqkramyA#tiShThaqt tad-rOqhitOq janmaq tE dEqvA a#bruvaqnnapa# yuqShmadakra#mIq-nnAsmAnuq-pAva#rtatEq vi hva#yAmahAq itiq brahma# gandhaqr^vA ava#daqnnagA#yan dEqvAH sA dEqvAn gAya#ta uqpAva#rtataq tasmAqd-gAya#ntaq(gg)q striya#H kAmayantEq kAmu#kA Enaq(gg)q striyO# Bavantiq ya EqvaM ~MvEdAthOq ya EqvaM ~MviqdvAnapiq janyE#Shuq Bava#tiq tEBya# Eqva da#datyuqta yad-baqhuta#yAq - [ ] 44

TS 6.1.6.7
BavaqntyEka#hAyanyA krINAti vAqcaivainaq(gm)q sar^va#yA krINAtiq tasmAqdEka#hAyanA manuqShyA# vAca#M ~MvadaqntyakU#TaqyA &ka#rNaqyA& kA#NaqyASlO#NaqyA &sa#ptaSaPayA krINAtiq sar^va#yaiqvaina#M krINAtiq yacCvEqtayA$ krINIqyAd-duqScarmAq yaja#mAnaH syAqdyat kRuqShNayA#-&nuqstara#NI syAt praqmAyu#kOq yaja#mAnaH syAqdyad 
dvi#rUqpayAq vAtra#GnI syAqth sa vAq&nyaM ji#nIqyAt taM ~MvAq&nyO ji#nIyAdaruqNayA# pi~ggAqkShyA ( ) krI#NAtyEqtadvai sOma#sya rUqpa(gg) svayaiqvaina#M dEqvata#yA krINAti || 45 
(niShkrI#NIShvaq - dakShi#NABiSca - vadantiq - manya#ntE-gandhaqr^vEByO#-baqhuta#yAH-pi~ggAqkShyA-daSa# ca ) (A6)

TS 6.1.7.1
taddhira#NyamaBavaqt tasmA#daqdByO hira#NyaM punanti brahmavAqdinO# vadantiq kasmA$th saqtyAda#naqsthikE#na praqjAH praqvIya#ntE &sthaqnvatI$rjAyantaq itiq yaddhira#NyaM GRuqtE#&vaqdhAya# juqhOtiq tasmA#danaqsthikE#na praqjAH pra vI#yantE &sthaqnvatI$rjAyanta EqtadvA aqgnEH priqyaM dhAmaq yad-GRuqtaM tEjOq hira#NyamiqyantE# Sukra taqnUriqdaM ~Mvarcaq ityA#haq satE#jasamEqvainaq(gm)q sata#nuM - [ ] 46

TS 6.1.7.2
karOqtyathOq saM Ba#ratyEqvainaqM ~Myadaba#ddhama-vadaqddhyAd-garBA$H praqjAnA$M parAqpAtu#kAH syurbaqddhamava# dadhAtiq garBA#NAqM dhRutyai# niShTaqrkya#M baddhnAti praqjAnA$M praqjana#nAyaq vAgvA EqShA yath sO#maqkraya#NIq jUraqsItyA#haq yaddhi mana#sAq java#tEq tad-vAqcA vada#ti dhRuqtA manaqsEtyA#haq mana#sAq hi 
vAgdhRuqtA juShTAq viShNa#vaq ityA#ha - [ ] 47

TS 6.1.7.3
yaqj~jO vai viShNu# ryaqj~jAyaiqvainAqM juShTA$M karOtiq tasyA$stE saqtyasa#vasaH prasaqva ityA#ha saviqtRu-pra#sUtAmEqva vAcaqmava# rundhEq kANDE#kANDEq vai kriqyamA#NE yaqj~ja(gm) rakShA(gm)#si jiGA(gm)santyEqSha Kaluq vA ara#kShOhataqH pan^thAq yO$&gnEScaq sUrya#sya caq sUrya#syaq cakShuqrA-&ru#hamaqgnEraqkShNaH 
kaqnIni#kAqmityA#haq ya EqvAra#kShOhataqH pan^thAqsta(gm) saqmArO#hatiq - [ ] 48

TS 6.1.7.4
vAgvA EqShA yath sO#maqkraya#NIq cida#si maqnA&sItyA#haq SAstyEqvainA#mEqtat tasmA$cCiqShTAH praqjA jA#yantEq cidaqsItyA#haq yaddhi mana#sA cEqtaya#tEq tad-vAqcA vada#ti maqnA&sItyA#haq yaddhi mana#sA&BiqgacCa#tiq tat kaqrOtiq dhIraqsItyA#haq yaddhi mana#sAq dhyAya#tiq tad-vAqcA - [ ] 49

TS 6.1.7.5
vada#tiq dakShi#NAq&sItyA#haq dakShi#NAq hyE#ShA yaqj~jiyAq&sItyA#ha yaqj~jiyA#mEqvainA$M karOti kShaqtriyAqsItyA#ha kShaqtriyAq hyE#ShA &di#tirasyuBaqyata#SSIqrShNItyA#haq yadEqvA&&*diqtyaH prA#yaqNIyO# yaqj~jAnA#mAdiqtya u#dayaqnIyaq-stasmA#dEqvamA#haq yadaba#ddhAq syAdaya#tA syAqdyat pa#dibaqddhA-&nuqstara#NI syAt praqmAyu#kOq yaja#mAnaH syAq - [ ] 50

TS 6.1.7.6
-dyat ka#rNagRuhIqtA vArtra#GnI syAqth sa vAq&nyaM ji#nIqyAt taM ~MvAq&nyO ji#nIyAnmiqtrastvA# paqdi ba#ddhnAqtvityA#ha miqtrO vai SiqvO dEqvAnAqM tEnaiqvainA$M paqdi ba#ddhnAti pUqShA&ddhva#naH pAqtvityA#hEqyaM ~Mvai pUqShEmAmEqvAsyA# adhiqpAma#kaqH sama#ShTyAq indrAqyA-ddhya#kShAqyEtyAqhEndra#mEqvAsyAq addhya#kShaM karOq - [ ] 51

TS 6.1.7.7
-tyanu# tvA mAqtA ma#nyatAqmanu# piqtEtyAqhA-nu#matayaiqvaina#yA krINAtiq sA dE#vi dEqvamacCEqhItyA#ha dEqvI hyE#ShA dEqvaH sOmaq indrA#yaq sOmaqmityAqhEndrA#yaq hi sOma# AhriqyatEq yadEqtad-yajuqrna brUqyAt parA$cyEqva 
sO#maqkraya#NIyAd-ruqdrastvA&& va#rtayaqtvityA#ha ruqdrO vai krUqrO - [ ] 52

TS 6.1.7.8
dEqvAnAqM tamEqvAsyai# paqrastA$d-dadhAqtyAvRu#ttyai krUqrami#vaq vA Eqtat ka#rOtiq yad-ruqdrasya# kIqrtaya#ti miqtrasya# paqthEtyA#haq SAntyai# vAqcA vA EqSha vi krI#NItEq yaH sO#maqkraya#NyA svaqsti sOma#saKAq punaqrEhi# saqha raqyyEtyA#ha vAqcaiva viqkrIyaq puna#rAqtman vAca#M dhaqttE&nu#padAsukA&syaq vAgBa#vatiq 
ya EqvaM ~MvEda# ( ) || 53 
(sata#nuqM - ~MviShNa#vaq ityA#ha - saqmArO#hatiq - dhyAya#tiq tad vAqcA - yaja#mAnaH syAt - karOti - krUqrO - vEda#) (A7)

TS 6.1.8.1
ShaT paqdAnyanuq ni krA#mati ShaDaqhaM ~MvA~gnAti# vadatyuqta sa#M~MvathsaqrasyAya#nEq yAva#tyEqva vAktAmava# rundhE saptaqmE paqdE ju#hOti saqptapa#dAq Sakva#rI paqSavaqH Sakva#rI paqSUnEqvAva# rundhE saqpta grAqmyAH paqSava#H saqptA*&&raqNyAH saqpta CandA(gg)#-syuqBayaqsyA-va#ruddhyaiq vasvya#si ruqdrA&sItyA#ha 
rUqpamEqvAsyA# Eqtan ma#hiqmAnaqM - [ ] 54

TS 6.1.8.2
~MvyAca#ShTEq bRuhaqspati#stvA suqmnE ra#NvaqtvityA#haq brahmaq vai dEqvAnAqM bRuhaqspatiq-rbrahma#NaiqvAsmai# paqSUnava# rundhE ruqdrO vasu#BiqrA ci#kEqtvityAqhA&&*vRu#ttyai pRuthiqvyAstvA# mUqd^^rdhannA ji#Garmi dEvaqyaja#naq ityA#ha pRuthiqvyA hyE#Sha mUqd^^rdhA yad-dE#vaqyaja#naqmiDA#yAH paqda ityAqhEDA#yaiq hyE#tat paqdaM ~Myath sO#maqkraya#Nyai GRuqtava#tiq svAhE - [ ] 55

TS 6.1.8.3
-tyA#haq yadEqvAsyai# paqdAd-GRuqtamapI$Dyataq tasmA#dEqvamA#haq yada#ddhvaqryura#naqgnAvAhu#tiM juhuqyAdaqndhO$&ddhvaqryuH syAqd-rakShA(gm)#si yaqj~ja(gm) ha#nyuqrq.hira#NyamuqpAsya# juhOtyagniqvatyEqva ju#hOtiq nAndhO$&ddhvaqryu rBava#tiq na yaqj~ja(gm) rakShA(gm)#si Gnantiq kANDE#kANDEq vai kriqyamA#NE yaqj~ja(gm) rakShA(gm)#si jiGA(gm)santiq pari#liKitaq(gm)q rakShaqH pari#liKitAq arA#tayaq ityA#haq rakSha#sAqmapa#hatyA - [ ] 56

TS 6.1.8.4
iqdamaqha(gm) rakSha#sO grIqvA api# kRuntAmiq yO$&smAn dvEShTiq yaM ca# vaqyaM dviqShma ityA#haq dvau vAva puru#Shauq yaM caiqva dvEShTiq yaScainaqM dvEShTiq tayO#rEqvAna#ntarAyaM grIqvAH kRu#ntati paqSavOq vai sO#maqkraya#Nyai paqdaM ~MyA#vattmUqta(gm) saM ~Mva#pati paqSUnEqvAva# rundhEq&smE rAyaq itiq saM 
~Mva#patyAqtmAna#-mEqvAddhvaqryuH - [ ] 57

TS 6.1.8.5
paqSuByOq nAntarE#tiq tvE rAyaq itiq yaja#mAnAyaq pra ya#cCatiq yaja#mAna Eqva raqyiM da#dhAtiq tOtEq rAyaq itiq patni#yA aqd^^rdhO vA EqSha AqtmanOq yat patnIq yathA# gRuqhEShu# nidhaqttE tAqdRugEqva tat tvaShTI#matI tE sapEqyEtyA#haq tvaShTAq vai pa#SUqnAM mi#thuqnAnA(gm)# rUpaqkRud-rUqpamEqva paqSuShu# dadhAtyaqsmai vai lOqkAyaq gAr.ha#patyaq A dhI#yatEq ( ) &muShmA# AhavaqnIyOq yad-gAr.ha#patya upaqvapE#daqsmin ~MlOqkE pa#SaqmAn^th syAqd-yadA#havaqnIyEq &muShmi#n ~MlOqkE pa#SuqmAn^th syA#duqBayOqrupa# vapatyuqBayO#rEqvaina#M ~MlOqkayO$H paSuqmanta#M karOti || 58
(maqhiqmAnaq(gg)q - svAhA - &pa#hatyA - adhvaqryu - dhI#yatEq - catu#r^vi(gm)SatiSca) (A8)

TS 6.1.9.1
braqhmaqvAqdinO# vadanti viqcityaqH sOmA(3) na viqcityA(3) itiq sOmOq vA OSha#dhInAq(gm)q rAjAq tasmiqnaq. yadApa#nnaM grasiqtamEqvAsyaq tad-yad-vi#cinuqyAd-yathAq &&syA$dgrasiqtaM ni#ShKiqdati# tAqdRugEqva tadyanna vi#cinuqyAd-yathAq &kShannApa#nnaM ~MviqdhAva#ti tAqdRugEqva tat kShOdhu#kO &ddhvaqryuH syAt kShOdhu#kOq yaja#mAnaqH sOma#vikrayiqn^th sOma(gm)# SOdhaqyEtyEqva brU#yAqd yadIta#raqM - [ ] 59

TS 6.1.9.2
~MyadIta#ramuqBayE#naiqva sO#mavikraqyiNa#-marpayatiq tasmA$th sOmavikraqyI kShOdhu#kO &ruqNO ha# smAq&&*haupa#vESiH sOmaqkraya#Na EqvAhaM tRu#tIya savaqnamava# rundhaq iti# paSUqnAM carma#n mimItE paqSUnEqvAva# rundhE paqSavOq hi tRuqtIyaq(gm)q sava#naqM ~MyaM kAqmayE#tApaqSuH syAqdityRu#kShaqtastasya# mimItaqrkShaM ~MvA a#paSaqvyama#paqSurEqva Ba#vatiq yaM kAqmayE#ta paSuqmAn^th syAq - [ ] 60

TS 6.1.9.3
-diti# lOmaqtastasya# mimItaiqtadvai pa#SUqnA(gm) rUqpa(gm) rUqpENaiqvAsmai# paqSUnava# rundhE paSuqmAnEqva Ba#vatyaqpAmantE$ krINAtiq sara#samEqvaina#M krINAtyaq-mAtyOq&sItyA#hAqmaivaina#M kurutE SuqkrastEq grahaq ityA#ha SuqkrO hya#syaq grahO &naqsA&cCa# yAti mahiqmAna#-mEqvAsyAcCa# yAqtyanaqsA - [ ] 61

TS 6.1.9.4
&cCa# yAtiq tasmA#danOvAqhya(gm)# saqmE jIva#naqM ~Myatraq Kaluq vA Eqta(gm) SIqrShNA hara#ntiq tasmA$cCIr.ShahAqrya#M giqrau jIva#namaqBi tyaM dEqva(gm) sa#viqtAraqmityati#-cCandasaqrcA mi#mIqtE &ti#cCandAq vai sar^vA#Niq CandA(gm)#siq sar^vE#BirEqvainaqM CandO#BirmimItEq varShmaq vA EqShA Canda#sAqM ~Myadati#cCandAq yadati#cCandasaqrcA mimI#tEq varShmaiqvaina(gm)# samAqnAnA$M karOqtyEka#yaikayOqth sarga#M- [ ] 62

TS 6.1.9.5
mimIqtE &yA#tayAmniyAyAtayAmniyaiqvaina#M mimItEq tasmAqnnAnA#vIryA aq~ggula#yaqH sar^vA$sva~gguqShThamupaq ni gRu#hNAtiq tasmA$th saqmAva#dvIryOq&nyABi#-raq~gguli#BiqstasmAqth sar^vAq anuq saM ca#ratiq yath saqha sar^vA#BiqrmimI#taq sa(gg)Sli#ShTA aq~ggula#yO jAyEraq-nnEka#yaikayOqth sarga#M mimItEq tasmAqd 
viBa#ktA jAyantEq pa~jcaq kRutvOq yaju#ShA mimItEq pa~jcA$kSharA paq~gktiH pA~gktO# yaqj~jO yaqj~jamEqvAva# rundhEq pa~jcaq kRutva#stUqShNIM- [ ] 63

TS 6.1.9.6
-daSaq saM pa#dyantEq daSA$kSharA viqrADanna#M ~MviqrAD viqrAjaiqvAnnAdyaqmava# rundhEq yad yaju#ShAq mimI#tE BUqtamEqvAva# rundhEq yat tUqShNIM Ba#viqShyad-yad-vai tAvA#nEqva sOmaqH syAd yAva#ntaqM mimI#tEq yaja#mAnasyaiqva syAqnnApi# sadaqsyA#nAM praqjAByaqstvEtyupaq samU#hati sadaqsyA#nEqvAnvA Ba#jatiq 
vAsaqsOpa# nahyati sar^vadEqvatya#M ~Mvai - [ ] 64

TS 6.1.9.7
vAsaqH sar^vA#BirEqvaina#M dEqvatA#BiqH sama#d^^rdhayati paqSavOq vai sOma#H prAqNAyaq tvEtyupa# nahyati prAqNamEqva paqSuShu# dadhAti vyAqnAyaq tvEtyanu# SRun^thati vyAqnamEqva paqSuShu# dadhAtiq tasmA$th svaqpanta#M prAqNA na ja#hati || 65
(ita#raM - paSuqmAn^th syA$d - yAqtyana#sOq - thsarga#M - tUqShNI(gm) - sa#r^vadEvaqtya#M ~Mvai - traya#stri(gm)Sacca) (A9)

TS 6.1.10.1
yat kaqlayA# tE SaqPEna# tE krINAqnItiq paNEqtAgO#arGaq(gm)q sOma#M kuqryAdagO#arGaqM ~Myaja#mAnaq-magO#arGamaddhvaqryuM gOstu ma#hiqmAnaqM nAva# tirEqd gavA# tE krINAqnItyEqva brU#yAd gO^^aqrGamEqva sOma#M kaqrOti# gO^^aqrGaM ~Myaja#mAnaM gO^^aqrGama#ddhvaqryuM na gOrma#hiqmAnaqmava# tiratyaqjayA$ krINAtiq sata#pasamEqvaina#M krINAtiq hira#NyEna krINAtiq saSu#kramEqvai - [ ] 66

TS 6.1.10.2
-na#M krINAti dhEqnvA krI#NAtiq sASi#ramEqvaina#M krINAtyRuShaqBENa# krINAtiq sEndra#mEqvaina#M krINAtyanaqDuhA$ krINAtiq vahniqr^vA a#naqDvAn vahni#naiqva vahni# yaqj~jasya# krINAti mithuqnAByA$M krINAti mithuqnasyAva#-ruddhyaiq vAsa#sA krINAti sar^vadEvaqtya#M ~Mvai vAqsaH sar^vA$Bya Eqvaina#M dEqvatA$ByaH krINAtiq daSaq saM pa#dyantEq daSA$kSharA viqrADanna#M ~MviqrAD viqrAjaiqvAnnAdyaqmava# rundhEq - [ ] 67

TS 6.1.10.3
tapa#sastaqnUra#si praqjApa#tEqr^varNaq ityA#ha paqSuBya# Eqva tada#ddhvaqryurni# hnu#ta AqtmanO&nA$vraskAyaq gacCa#tiq SriyaqM pra paqSUnA$pnOtiq ya EqvaM ~MvEda# SuqkraM tE# SuqkrENa# krINAqmItyA#ha yathA yaqjurEqvaitad dEqvA vai yEnaq hira#NyEnaq sOmaqmakrI#Naqn tada#BIqShahAq punaqrA&da#dataq kO hi tEja#sA vikrEqShyataq 
itiq yEnaq hira#NyEnaq - [ ] 68

TS 6.1.10.4
sOma#M krINIqyAt tada#BIqShahAq punaqrA da#dItaq tEja# EqvA&&tman dha#ttEq&smE jyOti#H sOmavikraqyiNiq tamaq ityA#haq jyOti#rEqva yaja#mAnE dadhAtiq tama#sA sOmavikraqyiNa#marpayatiq yadanu#pagrathya haqnyAd-da#ndaqSUkAqstA(gm) samA(gm)# saqrpAH syu#riqdamaqha(gm) saqrpANA$M dandaqSUkA#nAM grIqvA upa# grathnAqmItyAqhA-da#ndaSUkAqstA(gm) samA(gm)# saqrpA Ba#vantiq tama#sA sOmavikraqyiNa#M ~Mviddhyatiq svAnaq - [ ] 69

TS 6.1.10.5
BrAjEtyA#haiqtE vA aqmuShmi#n ~MlOqkE sOma#marakShaqn tEByO&dhiq sOmaqmA&ha#raqnq. yadEqtEBya#H sOmaqkraya#NAq-nnAnu#diqSEdakrI#tO&syaq sOma#H syAqnnAsyaiqtE# &muShmi#n ~MlOqkE sOma(gm)# rakShEyuqryadEqtEBya#H sOmaqkraya#NAnanudiqSati# krIqtO$&syaq sOmO# BavatyEqtE$&syAqmuShmi#n ~MlOqkE sOma(gm)# rakShanti || 70
(saSu#kramEqva - ru#ndhaq - itiq yEnaq hira#NyEnaq - svAnaq - catu#ScatvAri(gm)Sacca) (A10)

TS 6.1.11.1
vAqruqNO vai krIqtaH sOmaq upa#naddhO miqtrO naq Ehiq sumi#tradhAq ityA#haq SAntyAq indra#syOqrumA vi#Saq dakShi#NaqmityA#ha dEqvA vai ya(gm) sOmaqmakrI#Nan tamindra#syOqrau dakShi#Naq A &sA#dayannEqSha Kaluq vA Eqtar.hIndrOq yO yaja#tEq tasmA#dEqvamAqhOdAyu#ShA svAqyuShEtyA#ha dEqvatA# EqvA-nvAqraByOt - [ ] 71

TS 6.1.11.2
ti#ShThatyuq-r^va#ntari#kShaq-manviqhItyA#hA-ntarikShadEvaqtyO$(1q) hyE#tar.hiq sOmO&di#tyAqH sadOq&syadi#tyAqH sadaq A sIqdEtyA#ha yathAyaqjurEqvaitad dvi vA E#namEqtada#d^^rdhayatiq yad vA#ruqNa(gm) santa#M maiqtraM kaqrOti# 
vAruqNyarcA#&& sA#dayatiq svayaiqvaina#M dEqvata#yAq sama#d^^rdhayatiq vAsa#sA paqryAna#hyati sar^vadEvaqtya#M ~Mvai vAsaqH sar^vA#BirEqvai - [ ] 72

TS 6.1.11.3
-na#M dEqvatA#BiqH sama#d^^rdhayaqtyathOq rakSha#sAqmapa#hatyaiq vanE#Shuq vya#ntari#kShaM tatAqnEtyA#haq vanE#Shuq hi vya#ntari#kShaM taqtAnaq vAjaqmar^vaqth^^svityA#haq vAjaq(gg)q hyar^va#thsuq payO# aGniqyAsvityA#haq payOq hya#GniqyAsu# hRuqthsu kratuqmityA#ha hRuqthsu hi kratuqM ~Mvaru#NO viqkShva#gnimityA#haq varu#NOq hi viqkShva#gniM 
diqvi sUryaq - [ ] 73

TS 6.1.11.4
mityA#ha diqvi hi sUryaq(gm)q sOmaqmadrAqvityA#haq grAvA#NOq vA adra#yaqstEShuq vA EqSha sOma#M dadhAtiq yO yaja#tEq tasmA#dEqvamAqhOduq tyaM jAqtavE#dasaqmiti# sauqryarcA kRu#ShNAjiqnaM praqtyAna#hyatiq rakSha#sAqmapa#hatyAq usrAqvEta#M dhUr.ShAhAqvityA#ha yathAyaqjurEqvaitat pra cya#vasva Buvaspataq ityA#ha BUqtAnAq(gg)q hyE# - [ ] 74

TS 6.1.11.5
-Sha patiqr^viSvA$nyaqBi dhAmAqnItyA#haq viSvA#niq hyE$(1q) ShO#&Bi dhAmA#ni praqcyava#tEq mA tvA# paripaqrI vi#daqdityA#haq yadEqvAdaH sOma#mAhriqyamA#NaM gandhaqr^vO viqSvAva#suH paqryamu#ShNAqt tasmA#-dEqvamAqhApa#rimOShAyaq yaja#mAnasya svaqstyaya#nyaqsItyA#haq yaja#mAnasyaiqvaiSha yaqj~jasyA$nvAraqBOM &na#vacCittyaiq varu#NOq vA EqSha yaja#mAnamaqByaitiq yat - [ ] 75

TS 6.1.11.6
krIqtaH sOmaq upa#naddhOq namO# miqtrasyaq varu#Nasyaq cakSha#saq ityA#haq SAntyAq A sOmaqM ~Mvaha#ntyaqgninAq prati# tiShThatEq tau saqBaMva#ntauq yaja#mAnamaqBi saM Ba#vataH puqrA Kaluq vAvaiSha mEdhA#yAq&&*tmAna#mAqraBya# caratiq yO dI$kShiqtO yada#gnIShOqmIya#M paqSumAqlaBa#ta AtmaniqShkraya#Na 
EqvAsyaq sa tasmAqt tasyaq nA&&*Sya#M puruShaniqShkraya#Na ivaq hyathOq KalvA#hu ( ) raqgnIShOmA$ByAqM ~MvA indrO# vRuqtrama#haqnnitiq yada#gnIShOqmIya#M paqSumAqlaBa#taq vArtra#Gna EqvAsyaq sa tasmA$d-vAqSya#M ~MvAruqNyarcA pari# caratiq svayaiqvaina#M dEqvata#yAq pari# carati || 76
(aqnvAqraByOth - sar^vA#BirEqva - sUrya#M - BUqtAnAq(gg)q hyE# - tiq ya - dA#huH - saqptavi(gm)#SatiSca) (A11)

Prasna KOr^vai with starting Padams Of 1 tO 11 Anuvaakams :- 
(prAqcIna#va(gm)SaqM -~MyAva#nta - RuKsAqmE - vAgvai dEqvEByO# - dEqvA vai dE#vaqyaja#naM - kaqdrUScaq - taddhira#Nyaq(gm)q - ShaT paqdAni# - brahmavAqdinO# viqcityOq - yat kaqlayA# tE - vAruqNO vai krIqtaH sOmaq - EkA#daSa)

KOr^vai with starting Padams Of 1, 11, 21 SEriEs Of Panchaatis :-
(prAqcIna#va(gm)Saq(gg)q - svAhEtyA#haq - yE$&ntaH SaqrA - hyE#Sha saM - tapa#sA caq - yatka#rNagRuhIq - tEti# lOmaqtO - vA#ruqNaH - ShaTth sa#ptatiH )

First and Last Padam Of First Prasnam Of 6th Kandam
(prAqcIna#va(gm) SaqM - pari# carati) 

|| hari#H OM ||

|| kRuShNa yajur^vEdIya taittirIya saMhitAyAM ShaShThakANDE prathamaH praSnaH samAptaH ||
------------------------------------
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

6.2	  ShaShThakANDE dvitIyaH praSnaH - sOmamantrabrAhmaNanirUpaNaM

TS 6.2.1.1
yaduqBau viqmucyA#&&*tiqthyaM gRu#hNIqyAd-yaqj~jaM ~MvicCi#ndyAqd-yaduqBAva-vi#mucyaq yathA&nA#gatAyA&&tiqthyaM kriqyatE# tAqdRugEqva tad-vimu#ktOq-&nyO#&naqDvAn Bavaqtya vi#muktOq&nyO-&thA#&&*tiqthyaM gRu#hNAti yaqj~jasyaq santa#tyaiq patnyaqnvAra#BatEq patnIq hi pArI#NahyaqsyESEq patni#yaiq vAnu#mataqM nir^va#patiq yadvai patnI# yaqj~jasya# kaqrOti# mithuqnaM tadathOq patni#yA Eqvai- [ ] 1

TS 6.2.1.2
-Sha yaqj~jasyA$nvAraqBOM &na#vacCittyaiq yAva#d-Biqr^vai rAjA#&nucaqrairAqgacCa#tiq sar^vE$ByOq vai tEBya# AtiqthyaM kri#yatEq CandA(gm)#siq Kaluq vai sOma#syaq rAj~jO#&nucaqrANyaqgnE-rA#tiqthyama#siq viShNa#vEq tvEtyA#ha gAyatriqyA 
EqvaitEna# karOtiq sOma#syA&&*tiqthyama#siq viShNa#vEq tvEtyA#ha triqShTuBa# EqvaitEna# karOqtyati#thErAtiqthyama#siq viShNa#vEq tvEtyA#haq jaga#tyA- [ ] 2

TS 6.2.1.3
EqvaitEna# karOtyaqgnayE$ tvA rAyaspOShaqdAvnnEq viShNa#vEq tvEtyA#hAnuqShTuBa# EqvaitEna# karOti SyEqnAya# tvA sOmaqBRutEq viShNa#vEq tvEtyA#ha gAyatriqyA EqvaitEna# karOtiq pa~jcaq kRutvO# gRuhNAtiq pa~jcA$kSharA paq~gktiH pA~gktO# yaqj~jO yaqj~jamEqvAva# rundhE brahmavAqdinO# vadantiq kasmA$th saqtyAd-gA#yatriqyA u#Baqyata# Atiqthyasya# kriyataq itiq yadEqvAdaH sOmaqmA- [ ] 3

TS 6.2.1.4
&ha#raqt tasmA$d-gAyatriqyA u#Baqyata# Atiqthyasya# kriyatE puqrastA$ccOq pari#ShTAccaq SirOq vA Eqtad yaqj~jasyaq yadA#tiqthyaM nava#kapAlaH purOqDASO# Bavatiq tasmA$nnavaqdhA SirOq viShyU#taqM nava#kapAlaH purOqDASO# Bavatiq tE traya#strikapAqlAstriqvRutAq stOmE#naq saMmi#tAqstEja#striqvRut tEja# Eqva yaqj~jasya# SIqrq.Shan da#dhAtiq nava#kapAlaH purOqDASO# Bavatiq tE traya#strikapAqlAstriqvRutA$ prAqNEnaq saMmi#tAstriqvRudvai- [ ] 4

TS 6.2.1.5
prAqNa-striqvRuta#mEqva prAqNama#BipUqr^vaM ~Myaqj~jasya# SIqrq.Shan da#dhAti praqjApa#tEqr^vA EqtAniq pakShmA#Niq yada#SvavAqlA ai$kShaqvI tiqraScIq yadASva#vAlaH prastaqrO Bava#tyaikShaqvI tiqraScI$ praqjApa#tErEqva taccakShuqH saMBa#rati dEqvA vai yA Ahu#tIqraju#havuqstA asu#rA niqShkAva#mAdaqn tE dEqvAH kA$rShmaqrya#mapaSyan karmaqNyO# vai karmai#nEna kur^vIqtEtiq tE kA$rShmaryaqmayA$n pariqdhIna#- [ ] 5

TS 6.2.1.6
-kur^vataq tair^vai tE rakShAq(gg)qsyapA$Gnataq yat kA$rShmaryaqmayA$H pariqdhayOq Bava#ntiq rakSha#sAqmapa#hatyaiq sa(gg) spa#r.Sayatiq rakSha#sAqmana#nva-vacArAyaq na puqrastAqt pari# dadhAtyAdiqtyO hyE#vOdyan puqrastAqd-rakShA(gg)#syapaqhantyUqd^^rdhvE saqmidhAqvA da#dhAtyuqpari#ShTAdEqva rakShAq(gg)qsyapa# hantiq yaju#ShAq&nyAM tUqShNImaqnyAM mi#thunaqtvAyaq dvE A da#dhAti dviqpAd-yaja#mAnaqH prati#ShThityai brahmavAqdinO# vadantyaq- [ ] 6

TS 6.2.1.7
-gniScaq vA Eqtau sOma#Sca kaqthA sOmA#yA&&*tiqthyaM kriqyatEq nAgnayaq itiq yadaqgnAvaqgniM ma#thiqtvA praqhara#tiq tEnaiqvAgnaya# AtiqthyaM kri#yaqtE &thOq KalvA#huraqgniH sar^vA# dEqvatAq itiq yaddhaqvirAqsAdyAqgniM man^tha#ti 
haqvyAyaiqvA&&*sa#nnAyaq sar^vA# dEqvatA# janayati || 7 
(patni#yA Eqva - jaga#tyAq - A - triqvRudvai - pa#riqdhIn - va#daqntyE - ka#catvAri(gm)Sacca) (A1)

TS 6.2.2.1
dEqvAqsuqrAH saM~Mya#ttA Asaqn tE dEqvA miqthO vipri#yA Asaqn tE$&(1q)nyO$&nyasmaiq jyaiShThyAqyAti#ShThamAnAH pa~jcaqdhA vya#krAmannaqgnir^vasu#BiqH sOmO# ruqdrairindrO# maqrudBiq-r^varu#Na Adiqtyai-rbRuhaqspatiq-r^viSvai$rdEqvaistE# &manyaqntAsu#rEByOq vA iqdaM BrAtRu#vyEByO raddhyAmOq yanmiqthO vipri#yAqH smO yA na# iqmAH priqyAstaqnuvaqstAH saqmava#dyAmahaiq tAByaqH sa nir.Ru#cCAqdyO- [ ] 8

TS 6.2.2.2
na#H prathaqmO$(1q)&nyO$&nyasmaiq druhyAqditiq tasmAqdyaH satA#nUnaptriNAM prathaqmO druhya#tiq sa ArtiqmArcCa#tiq yat tA#nUnaqptra(gm) sa#mavaqdyatiq BrAtRu#vyABiBUtyaiq Bava#tyAqtmanAq parA$&syaq BrAtRu#vyO Bavatiq pa~jcaq kRutvO&va#dyati pa~jcaqdhA hi tE tath sa#maqvAdyaqntAthOq pa~jcA$kSharA paq~gktiH pA~gktO# yaqj~jO yaqj~jamEqvAva# rundhaq Apa#tayE tvA gRuhNAqmItyA#ha prAqNO vA- [ ] 9

TS 6.2.2.3
Apa#tiH prAqNamEqva prI#NAtiq pari#patayaq ityA#haq manOq vai pari#patiqrmana# Eqva prI#NAtiq tanUqnaptraq ityA#ha taqnuvOq hi tE tAH sa#maqvAdya#nta SAkvaqrAyEtyA#haq Saktyaiq hi tE tAH sa#maqvAdya#ntaq Sakmaq-
nnOji#ShThAqyEtyAqhauji#ShThaq(gm)q hi tE ta dAqtmana#H samaqvAdyaqntA--nA#dhRuShTamasyanAdhRuqShya-mityAqhAnA#dhRuShTaq(gg)q hyE#tada#nAdhRuqShyaM dEqvAnAqmOjaq- [ ] 10

TS 6.2.2.4
ityA#ha dEqvAnAq(gg)q hyE#tadOjO#&BiSastiqpA a#naBiSastEqnyamityA#hA-BiSastiqpA hyE#tada# -naBiSastEqnyamanu# mE dIqkShAM dIqkShApa#ti-rmanyatAqmityA#ha yathAyaqjurEqvaitad-GRuqtaM ~Mvai dEqvA vajra#M kRuqtvA sOma#maGna-nnantiqkami#vaq Kaluq vA a#syaiqtacca#rantiq yat tA#nUnaqptrENa# praqca#rantyaq(gm)q Sura(gm)# SustE dEva sOqmA&& *pyA#yatAqmityA#haq ya- [ ] 11

TS 6.2.2.5
-dEqvAsyA#puvAqyatEq yanmIya#tEq-tadEqvAsyaiqtEnA&& *pyA#yayaqtyA tuByaqmindra#H pyAyatAqmA tvamindrA#ya pyAyaqsvEtyA#-hOqBAvEqvEndra#M caq sOmaqM cA&&*pyA#yayaqtyA pyA#yayaq saKI$n^th saqnyA mEqdhayEtyA#haqrtvijOq 
vA a#syaq saKA#yaqstAnEqvA&&*pyA#yayati svaqsti tE# dEva sOma suqtyAma#SIqyE- [ ] 12

TS 6.2.2.6
-tyA#hAq &&*SiSha#mEqvaitAmA SA$stEq pra vA EqtE$&smA-llOqkAccya#vantEq yE sOma#mA-pyAqyaya#ntya-ntarikShadEvaqtyO# hi sOmaq ApyA#yitaq EShTAq rAyaqH prEShE BagAqyEtyA#haq dyAvA#pRuthiqvIByA#mEqva na#maqskRutyAqsmin ~MlOqkE prati# tiShThanti dEvAsuqrAH saM~Mya#ttA Asaqn tE dEqvA biBya#tOq&gniM prAvi#Saqn tasmA#dAhuraqgniH sar^vA# dEqvatAq itiq tE$- [ ] 13

TS 6.2.2.7
&gnimEqva varU#thaM kRuqtvA &su#rAnaqBya#Bava-nnaqgnimi#vaq Kaluq vA EqSha pravi#Satiq yO#&vAntaradIqkShAmuqpaitiq BrAtRu#vyABiBUtyaiq Bava#tyAqtmanAq parA$&syaq BrAtRu#vyO BavatyAqtmAna#mEqva dIqkShayA# pAti praqjAma#vAntaradIqkShayA# santaqrAM mEKa#lA(gm) saqmAya#cCatE praqjA hyA$tmanO&nta#ratarA taqptavra#tO 
Bavatiq mada#ntIBirmArjayatEq nirhya#gniH SIqtEnaq vAya#tiq sami#ddhyaiq yA tE# agnEq ( ) rudri#yA taqnUrityA#haq svayaiqvaina#d dEqvata#yA vratayati sayOniqtvAyaq SAntyai$ || 14 
(yO - vA - Oja# - Ahaq ya - da#SIqyE - tiq tE$ - &gnaq - EkA#daSa ca) (A2)

TS 6.2.3.1
tEShAqmasu#rANAM tiqsraH pura# Asa-nnayaqsma-yya#vaqmA&tha# rajaqtA&thaq hari#NIq tA dEqvA jEtuqM nASa#knuvaqn tA u#paqsadaiqvAji#gIShaqn tasmA#dAhuqryaScaiqvaM ~MvEdaq yaScaq nOpaqsadAq vai ma#hApuqraM ja#yaqntItiq ta iShuq(gm)q sama#skur^vatAq- gnimanI#kaq(gm)q sOma(gm)# SaqlyaM ~MviShNuqM tEja#naqM tE$&bruvaqn ka iqmAma#siShyaqtIti#- [ ] 15

TS 6.2.3.2
ruqdra itya#bruvan ruqdrO vai krUqraH sO$&syaqtvitiq sO$&bravIqd vara#M ~MvRuNA aqhamEqva pa#SUqnA-madhi#patirasAqnItiq tasmA$d ruqdraH pa#SUqnA-madhi#patiqstA(gm) ruqdrO&vA#sRujaqth sa tiqsraH purO# BiqttvaiByO lOqkEByO- &su#rAqn prANu#dataq yadu#paqsada# upasaqdyantEq BrAtRu#vyaparANutyaiq nAnyAmAhu#tiM 
puqrastA$-jjuhuyAqd-yadaqnyAmAhu#tiM puqrastA$jjuhuqyA- [ ] 16

TS 6.2.3.3
daqnyanmuKa#M kuryAth sruqvENA#&GAqramA GA#rayati yaqj~jasyaq praj~jA$tyaiq parA#~gatiqkramya# juhOtiq parA#ca EqvaiByO lOqkEByOq yaja#mAnOq BrAtRu#vyAqn pra Nu#datEq puna#ratyAqkramyO#paqsada#M juhOti praqNudyaiqvaiByO lOqkEByOq BrAtRu#vyA~jjiqtvA BrA#tRuvyalOqka-maqByArO#hati dEqvA vai yAH prAqtaru#paqsada# uqpAsI#daq-nnahnaqstABiqrasu#rAqn prANu#dantaq yAH sAqya(gm) rAtri#yaiq tABiqryath sAqyaM prA#tarupaqsada#- [ ] 17

TS 6.2.3.4
upasaqdyantE# &hOrAqtrAByA#mEqva tad-yaja#mAnOq BrAtRu#vyAqn pra Nu#datEq yAH prAqtaryAqjyA$H syustAH sAqyaM pu#rO&nuvAqkyA$H kuryAqdayA#tayAmatvAya tiqsra u#paqsadaq upai#tiq traya# iqmE lOqkA iqmAnEqva lOqkAn prI#NAtiq 
ShaTth saM pa#dyantEq ShaDvA Ruqtava# RuqtUnEqva prI#NAtiq dvAda#SAqhInEq sOmaq upai#tiq dvAda#Saq mAsA$H saM~MvathsaqraH sa#vaMthsaqramEqva prI#NAtiq catu#r^vi(gm)SatiqH saM- [ ] 18

TS 6.2.3.5
pa#dyantEq catu#r^vi(gm)Sati-rad^^rdhamAqsA a#d^^rdhamAqsAnEqva prI#NAqtyArA$grA-mavAntaradIqkShA-mupE#yAqdyaH kAqmayE#tAq&smin mE# lOqkE&d^^rdhu#ka(gg) syAqdityEkaqmagrE&thaq dvAvathaq trInatha# caqtura# EqShA vA ArA$grA 
&vAntaradIqkShA &sminnEqvAsmai# lOqkE&d^^rdhu#kaM Bavati paqrOva#rIyasI-mavAntaradIqkShA-mupE#yAqdyaH kAqmayE#tAqmuShmi#n mE lOqkE&d^^rdhu#ka(gg) syAqditi# caqturO&grE ( ) &thaq trInathaq dvAvathaika#mEqShA vai paqrOva#rIyasya-vAntaradIqkShA &muShmi#nnEqvAsmai# lOqkE&d^^rdhu#kaM Bavati || 19
(aqsiqShyaqtIti# - juhuqyAth - sAqyaM prA#tarupaqsadaq - Scatu#r^vi(gm)SatiqH saM - caqturO&grEq - ShODa#Sa ca) (A3)

TS 6.2.4.1
suqvaqrgaM ~MvA EqtE lOqkaM ~Mya#ntiq ya u#paqsada# upaqyantiq tEShAqM ~Mya uqnnaya#tEq hIya#ta Eqva sa nOda#nEqShItiq sU$nnIyamivaq yO vai svAqrtthEtA$M ~MyaqtA(gg) SrAqntO hIya#ta uqta sa niqShTyAya# saqha va#satiq tasmA$th saqkRuduqnnIyaq nApa#raqmunna#yEta daqddhnOnna#yEtaiqtadvai pa#SUqnA(gm) rUqpa(gm) rUqpENaiqva paqSUnava# rundhE- [ ] 20

TS 6.2.4.2
yaqj~jO dEqvEByOq nilA#yataq viShNU# rUqpaM kRuqtvA sa pRu#thiqvIM prAvi#Saqt taM dEqvA hastA$n^th saq(gm)q raByai$cCaqn tamindra# uqparyu#paqryatya#krAmaqth sO$&bravIqt kO mAq&yamuqparyu#paqryatya#kramIq-dityaqhaM duqrgE hantEtyathaq kastvamityaqhaM duqrgAdAhaqrtEtiq sO$&bravId duqrgE vai hantA#&vOcathA varAqhO#&yaM ~MvA#mamOqShaH- [ ] 21

TS 6.2.4.3
sa#ptAqnAM gi#rIqNAM paqrastA$dviqttaM ~MvEdyaqmasu#rANAM biBartiq taM ja#hiq yadi# duqrgE hantA&sItiq sa da#rBapu~jjIqlamuqd-vRuhya# saqpta giqrIn BiqttvA tama#haqn^th sO$&bravId duqrgAdvA Aha#rtAvOcathA EqtamA haqrEtiq tamE$ByO yaqj~ja Eqva yaqj~jamA&ha#raqdyat tadviqttaM ~MvEdyaqmasu#rANAq-mavi#ndantaq tadEkaqM ~MvEdyai# vEdiqtvamasu#rANAqM- [ ] 22

TS 6.2.4.4
~MvA iqyamagra# AsIqd yAvaqdAsI#naH parAqpaSya#tiq tAva#d dEqvAnAqM tE dEqvA a#bruvaqnnastvEqva nOq&syAmapItiq kiya#dvO dAsyAmaq itiq yAva#diqya(gm) sa#lAvRuqkI triH pa#riqkrAma#tiq tAva#nnO daqttEtiq sa indra#H salAvRuqkI rUqpaM 
kRuqtvEmAM triH saqr^vataqH parya#krAmaqt tadiqmAma#vindantaq yadiqmAmavi#ndantaq tad vEdyai# vEdiqtva(gm)- [ ] 23

TS 6.2.4.5
sA vA iqya(gm) sar^vaiqva vEdiqriya#ti SakShyAqmItiq tvA a#vaqmAya# yajantE triq(gm)qSat paqdAni# paqScAt tiqraScI# Bavatiq ShaTtri(gm)#Saqt prAcIq catu#r^vi(gm)SatiH puqrastA$t tiqraScIq daSa#daSaq saMpa#dyantEq daSA$kSharA viqrADanna#M ~MviqrAD viqrAjaiqvAnnAdyaqmava# rundhaq uddha#ntiq yadEqvAsyA# amEqddhyaM tadapa# haqntyuddha#ntiq tasmAqdOSha#dhayaqH parA# Bavanti ( ) baqrq.hiH stRu#NAtiq tasmAqdOSha#dhayaqH punaqrA Ba#vaqntyutta#raM baqrq.hiSha# uttarabaqrq.hiH stRu#NAti praqjA vai baqrq.hiryaja#mAna uttara baqrq.hi ryaja#mAna-mEqvA-ya#jamAnAqdutta#raM 
karOtiq tasmAqd-yaja#mAqnO &ya#jamAnAqdutta#raH || 24
(ruqndhEq - vAqmaqmOqShO - vE#diqtvamasu#rANAM - ~MvEdiqtvaM - Ba#vantiq - pa~jca#vi(gm)SatiSca) (A4)

TS 6.2.5.1
yadvA anI#SAnO BAqramA#daqttE vi vai sa li#SatEq yad dvAda#Sa sAqhnasyO#paqsadaqH syustiqstrO#&hIna#sya yaqj~jasyaq vilO#ma kriyEta tiqsra Eqva sAqhnasyO#paqsadOq dvAda#SAqhIna#sya yaqj~jasya# savIryaqtvAyAthOq salO#ma kriyatE vaqthsasyaikaqH stanO# BAqgI hi sO&thaikaq(gg)q stana#M ~Mvraqtamupaiqtyathaq dvAvathaq trInatha# caqtura# Etadvai- [ ] 25

TS 6.2.5.2
kShuqrapa#viq nAma# vraqtaM ~MyEnaq pra jAqtAn BrAtRu#vyAn nuqdatEq prati# janiqShyamA#NAqnathOq kanI#yasaiqva BUyaq upai#ti caqturO&grEq stanA$n vraqtamupaiqtyathaq trInathaq dvAvathaika#mEqtadvai su#jaGaqnaM nAma# vraqtaM 
ta#paqsya(gm)# suvaqrgya#mathOq praiva jA#yatE praqjayA# paqSuBi#ryavAqgU rA#jaqnya#sya vraqtaM krUqrEvaq vai ya#vAqgUH krUqra i#va- [ ] 26

TS 6.2.5.3
rAjaqnyO# vajra#sya rUqpa(gm) samRu#ddhyA AqmikShAq vaiSya#sya pAkayaqj~jasya# rUqpaM puShTyaiq payO$ brAhmaqNasyaq tEjOq vai brA$hmaqNastEjaqH payaqstEja#saiqva tEjaqH paya# Aqtman dhaqttE &thOq paya#sAq vai garBA# vad^^rdhantEq garBa# ivaq Kaluq vA EqSha yad dI$kShiqtO yada#syaq payO$ vraqtaM Bava#tyAqtmAna#mEqva tad va#d^^rdhayatiq trivra#tOq vai manu#rAsIqd dvivra#tAq asu#rAq Eka#vratA- [ ] 27

TS 6.2.5.4
dEqvAH prAqtarmaqddhyaMdi#nE sAqyaM tan manO$r^vraqtamA#sIt pAkayaqj~jasya# rUqpaM puShTyai$ prAqtaSca# sAqyaM cAsu#rANAM nirmaqddhyaM kShuqdhO rUqpaM tataqstE parA#&Bavan maqddhyaMdi#nE maddhyarAqtrE dEqvAnAqM tataqstE#&Bavan^th suvaqrgaM ~MlOqkamA#yaqnq. yada#sya maqddhyaMdi#nE maddhyarAqtrE vraqtaM Bava#ti maddhyaqtO vA annE#na Bu~jjatE maddhyaqta Eqva tadUrja#M dhattEq BrAtRu#vyABiBUtyaiq Bava#tyAqtmanAq- [ ] 28

TS 6.2.5.5
parA$&syaq BrAtRu#vyO Bavatiq garBOq vA EqSha yad dI$kShiqtO yOni# rdIkShitavimiqtaM ~Myad dI$kShiqtO dI$kShitavimiqtAt praqvasEqd yathAq yOnEqrgarBaqH skanda#ti tAqdRugEqva tanna pra#vastaqvya#mAqtmanO# gOpIqthAyaiqSha vai vyAqGraH 
ku#lagOqpO yadaqgnistasmAqd yad dI$kShiqtaH praqvasEqth sa E#namISvaqrO#&nUqtthAyaq hantOqrna pra#vastaqvya#mAqtmanOq guptyai# dakShiNaqtaH Sa#ya Eqtadvai yaja#mAnasyAq ( ) &&*yata#naq(gg)qsva EqvA&&*yata#nE SayEq &gnima#ByAqvRutya# SayE dEqvatA# Eqva yaqj~jama#ByAqvRutya# SayE || 29 
(Eqtadvai-krUqra iqvai-ka#vratA-AqtmanAq-yaja#mAnasyaq-trayO#daSa ca) (A5)

TS 6.2.6.1
puqrOha#viShi dEvaqyaja#nE yAjayEqdyaM kAqmayEqtOpai#naqmutta#rO yaqj~jO na#mEdaqBi su#vaqrgaM ~MlOqkaM ja#yEqdityEqtadvai puqrOha#virdEvaqyaja#naqM ~Myasyaq hOtA$ prAtaranuvAqka -ma#nubruqva-nnaqgnimaqpa A#diqtyamaqBi viqpaSyaqtyupai#naqmutta#rO yaqj~jO na#matyaqBi su#vaqrgaM ~MlOqkaM ja#yatyAqptE dE#vaqyaja#nE yAjayEqd -BrAtRu#vyavantaqM pan^thA$M ~MvA&dhispaqrq.SayE$t kaqrtaM ~MvAq yAvaqnnAna#sEq yAtaqvai- [ ] 30

TS 6.2.6.2
na rathA#yaiqtadvA AqptaM dE#vaqyaja#namAqpnOtyEqva BrAtRu#vyaqM nainaqM BrAtRu#vya ApnOqtyEkO$nnatE dEvaqya#janE yAjayEt paqSukA#maq-mEkO$nnatAqdvai dE#vaqyaja#nAqda~ggi#rasaH paqSUna#sRujantAntaqrA sa#dOhavid^^rdhAqnE u#nnaqta(gg) syA#dEqtadvA EkO$nnataM dEvaqyaja#naM paSuqmAnEqva Ba#vatiq tryu#nnatE dEvaqyaja#nE yAjayEth suvaqrgakA#maqM tryu#nnatAqdvai dE#vaqyaja#nAqda~ggi#rasaH suvaqrgaM ~MlOqkamA#ya-nnantaqrA &&ha#vaqnIyaM ca haviqd^^rdhAna#M cO- [ ] 31

TS 6.2.6.3
-nnaqta(gg) syA#dantaqrA ha#viqd^^rdhAna#M caq sada#ScAntaqrA sada#Scaq gAr.ha#patyaM caiqtadvai tryu#nnataM dEvaqyaja#na(gm) suvaqrgamEqva lOqkamE#tiq prati#ShThitE dEvaqyaja#nE yAjayEt pratiqShThAkA#mamEqtadvai prati#ShThitaM dEvaqyaja#naqM ~Myath saqr^vata#H saqmaM pratyEqva ti#ShThatiq yatrAqnyA a#nyAq OSha#dhayOq vyati#ShaktAqH syustad-yA#jayEt paqSukA#mamEqtadvai pa#SUqnA(gm) rUqpa(gm) rUqpENaiqvAsmai# paqSU- [ ] 32

TS 6.2.6.4
nava# rundhE paSuqmAnEqva Ba#vatiq nir.Ru#tigRuhItE dEvaqyaja#nE yAjayEqdyaM kAqmayE#taq nir.Ru#tyAsya yaqj~jaM grA#hayEyaqmityEqtadvai nir.Ru#tigRuhItaM dEvaqyaja#naqM ~Myath saqdRuSyai# saqtyA# RuqkShaM nir.Ru#tyaiqvAsya# yaqj~jaM grA#hayatiq vyAvRu#ttE dEvaqyaja#nE yAjayEd vyAqvRutkA#maqM ~MyaM pAtrE# vAq talpE# vAq mImA(gm)#sEran prAqcIna#mAhavaqnIyA$t pravaqNa(gg) syA$t pratIqcInaqM gAr.ha#patyAdEqtadvai vyAvRu#ttaM dEvaqyaja#naqM ~Mvi pAqpmanAq ( ) BrAtRu#vyEqNA- &&*va#rtatEq nainaqM pAtrEq na talpE# mImA(gm) santE kAqryE# dEvaqyaja#nE 
yAjayEqd-BUti#kAmaM kAqyA# vai puru#ShOq Bava#tyEqva || 33
(yAtaqvai - ha#viqrdhAna#M ca - paqSUn - pAqpmanAq - &ShTAda#Sa ca) (A6)

TS 6.2.7.1
tEBya# uttaravEqdiH siq(gm)qqhI rUqpaM kRuqtvOBayA#-nantaqrA&paqkramyA#tiShThaqt tE dEqvA a#manyanta yataqrAn vA iqyamu#pAvaqrtthsyatiq ta iqdaM Ba#viShyaqntItiq tAmupA#mantrayantaq sA&bra#vIqd vara#M ~MvRuNaiq sar^vAqn mayAq kAmAqn vya#Snavathaq pUr^vAqM tu mAq&gnErAhu#tiraSnavatAq itiq tasmA#duttaravEqdiM pUr^vA#maqgnE- r^vyAGA#rayantiq vArE#vRutaq(gg)q hya#syaiq Samya#yAq pari# mimItEq- [ ] 34

TS 6.2.7.2
mAtraiqvAsyaiq sAthO# yuqktEnaiqva yuqktamava# rundhE viqttAya#nI mEq&sItyA#ha viqttA hyE#nAqnAva#t tiqktAya#nI mEq&sItyA#ha tiqktAn hyE#nAqnAvaqdava#tAnmA nAthiqtamityA#ha nAthiqtAn hyE#nAqnAvaqdava#tAnmA vyathiqtamityA#ha vyathiqtAn hyE#nAqnAva#d-viqdEraqgnirnaBOq nAmA- [ ] 35

TS 6.2.7.3
gnE# a~ggiraq itiq trir.ha#ratiq ya EqvaiShu lOqkEShvaqgnayaq-stAnEqvAva# rundhE tUqShNIM ca#tuqrttha(gm) ha#raqtyani#-ruktamEqvAva# rundhE siq(gm)qhIra#si mahiqShIraqsItyA#ha siq(gm)qhIrhyE#ShA rUqpaM kRuqtvOBayA#-nantaqrA &paqkramyAti#ShThaduqru pra#thasvOqru tE# yaqj~japa#tiH prathatAqmityA#haq yaja#mAnamEqva praqjayA# paqSuBi#H prathayati dhruqvA- [ ] 36

TS 6.2.7.4
&sItiq sa(gm) ha#ntiq dhRutyai# dEqvEBya#H Sundhasva dEqvEBya#H SuMBaqsvEtyava# cOqkShatiq pra ca# kiratiq SuddhyA# indraGOqShastvAq vasu#BiH puqrastA$t pAqtvityA#ha diqgBya EqvainAqM prOkSha#ti dEqvA(gg)ScEdu#-ttaravEqdiruqpAva#vartIqhaiva vi ja#yAmahAq ityasu#rAq vajra#muqdyatya# dEqvAnaqByA#yantaq tAni#ndraGOqShO vasu#BiH 
puqrastAqdapA#- [ ] 37

TS 6.2.7.5
-nudataq manO#javAH piqtRuBi# rdakShiNaqtaH pracE#tA ruqdraiH paqScAd-viqSvaka#rmA&&diqtyairu#ttaraqtO yadEqvamu#ttaravEqdiM prOqkShati# diqgBya Eqva tad-yaja#mAnOq BrAtRu#vyAqn pra Nu#dataq indrOq yatI$n^th sAlAvRuqkEByaqH prAya#cCaqt tAn da#kShiNaqta u#ttaravEqdyA A#daqnq yat prOkSha#NInA-muqcCiShyE#taq 
tad da#kShiNaqta u#ttaravEqdyai ni na#yEqd-yadEqva tatra# krUqraM tat tEna# Samayatiq yaM dviqShyAt taM dhyA#yEcCuqcai ( ) vaina#marpayati || 38
(miqmIqtEq - nAma# - dhruqvA - &pa# - SuqcA - trINi# ca) ( A7)

TS 6.2.8.1
sOtta#ravEqdira#bravIqth sar^vAqn mayAq kAmAqn vya#SnavaqthEtiq tE dEqvA a#kAmayaqntAsu#rAqn BrAtRu#vyAnaqBi Ba#vEqmEtiq tE#&juhavuH siq(gm)qhIra#si sapatnasAqhI svAhEtiq tE&su#rAqn BrAtRu#vyA-naqBya#Bavaqn tE&su#rAqn 
BrAtRu#vyA-naBiqBUyA#kAmayanta praqjAM ~Mvi#ndEmaqhItiq tE#&juhavuH siq(gm)qhIra#si suprajAqvaniqH svAhEtiq tE praqjAma#vindantaq tE praqjAM ~MviqttvA- [ ] 39

TS 6.2.8.2
&kA#mayanta paqSUn vi#ndEmaqhItiq tE#&juhavuH siq(gm)qhIra#si rAyaspOShaqvaniqH svAhEtiq tE paqSUna#vindantaq tE paqSUn viqttvA&kA#mayanta pratiqShThAM ~Mvi#ndEmaqhItiq tE#&juhavuH siq(gm)qhI-ra#syAdityaqvaniqH svAhEtiq ta iqmAM 
pra#tiqShThAma#vindantaq ta iqmAM pra#tiqShThAM ~MviqttvA&kA#mayanta dEqvatA# AqSiShaq upE#yAqmEtiq tE#&juhavuH siq(gm)qhIraqsyA va#ha dEqvAn dE#vayaqtE- [ ] 40

TS 6.2.8.3
yaja#mAnAyaq svAhEtiq tE dEqvatA# AqSiShaq upA#yaqn pa~jcaq kRutvOq vyAGA#rayatiq pa~jcA$kSharA paq~gktiH pA~gktO# yaqj~jO yaqj~jamEqvAva# rundhE &kShNaqyA vyAGA#rayatiq tasmA#dakShNaqyA paqSavO&~ggA#niq praha#rantiq prati#ShThityai BUqtEByaqstvEtiq srucaqmudgRu#hNAtiq ya Eqva dEqvA BUqtAstEShAqM tad-BA#gaqdhEyaqM 
tAnEqva tEna# prINAtiq pautu#dravAn pariqdhIn pari# dadhAtyEqShAM- [ ] 41

TS 6.2.8.4
~MlOqkAnAqM ~MvidhRu#tyA aqgnEstrayOq jyAyA(gm)#sOq BrAta#ra Asaqn tE dEqvEByO# haqvyaM ~Mvaha#ntaqH prAmI#yantaq sO$&gnira#biBEdiqtthaM ~MvAva sya ArtiqmA&ri#ShyaqtItiq sa nilA#yataq sa yAM ~MvanaqspatiqShvava#saqttAM 
pUtu#drauq yAmOSha#dhIShuq tA(gm) su#gandhiqtEja#nEq yAM paqSuShuq tAM pEtva#syAntaqrA SRu~ggEq taM dEqvatAqH praiSha#maicCaqn tamanva#vindaqn tama#bruvaq- [ ] 42

TS 6.2.8.5
-nnupa# naq A va#rtasva haqvyaM nO# vaqhEtiq sO$&bravIqd vara#M ~MvRuNaiq yadEqva gRu#hIqtasyAhu#tasya bahiHpariqdhi skandAqt tanmEq BrAtRu#NAM BAgaqdhEya#masaqditiq tasmAqd-yad-gRu#hIqtasyAhu#tasya bahiHpariqdhi skanda#tiq tEShAqM tad BA#gaqdhEyaqM tAnEqva tEna# prINAtiq sO#&manyatAsthaqnvantO# mEq pUr^vEq BrAta#raqH prAmE#ShatAqsthAni# SAtayAq itiq sa yAnyaq- [ ] 43

TS 6.2.8.6
-sthAnyaSA#tayataq tat pUtu#dr^^va-Bavaqd-yanmAq(gm)q samupa#mRutaqM tad-gulgu#luq yadEqtAn^th sa#BAMqrAn^th saqM Bara#tyaqgnimEqva tath saMBa#ratyaqgnEH purI#Sha-maqsItyA#hAqgnErhyE#tat purI#ShaqM ~Myath sa#BAMqrA athOq KalvA#hurEqtE vAvainaqM tE BrAta#raqH pari# SErEq yat pautu#dravAH pariqdhayaq iti# || 44 
(viqttvA - dE#vayaqta - EqShA - ma#bruvaqn - yAniq - catu#ScatvAri(gm)Sacca) (A8)

TS 6.2.9.1
baqddhamava# syati varuNapAqSAdEqvainE# mu~jcatiq praNE#nEktiq mEddhyE# EqvainE# karOti sAvitriqyarcA huqtvA ha#viqd^^rdhAnEq pra va#rtayati saviqtRupra#sUta EqvainEq pra va#rtayatiq varu#NOq vA EqSha duqr^vAgu#BaqyatO# baqddhO yadakShaqH sa yaduqth sarjEqd-yaja#mAnasya gRuqhA-naqByuthsa#rjEth suqvAgdE#vaq duryAq(gm)q A vaqdEtyA#ha gRuqhA vai duryAqH SAntyaiq patnyu- [ ] 45

TS 6.2.9.2
pA#naktiq patnIq hi sar^va#sya miqtraM mi#traqtvAyaq yadvai patnI# yaqj~jasya# kaqrOti# mithuqnaM tadathOq patni#yA EqvaiSha yaqj~jasyA$-nvAraqBOM&na#vacCittyaiq vartma#nAq vA aqnvitya# yaqj~ja(gm) rakShA(gm)#si jiGA(gm)santi vaiShNaqvIByA#mRuqgByAM ~Mvartma#nO rjuhOti yaqj~jO vai viShNu#ryaqj~jAdEqva rakShAq(gg)qsyapa# hantiq yada#ddhvaqryu-ra#naqgnA-vAhu#tiM juhuqyA-daqndhO$&ddhvaqryuH syAqd-rakShA(gm)#si yaqj~ja(gm) ha#nyuqr- [ ] 46

TS 6.2.9.3
-hira#NyamuqpAsya# juhOtyagniqvatyEqva ju#hOtiq nAndhO$&ddhvaqryurBava#tiq na yaqj~ja(gm) rakShA(gm)#si Gnantiq prAcIq prEta#maddhvaqraM kaqlpa#yantIq ityA#ha suvaqrgamEqvainE# lOqkaM ga#mayaqtyatra# ramEthAqM ~MvarShma#n pRuthiqvyA ityA#haq varShmaq hyE#tat pRu#thiqvyA yad dE#vaqyaja#naq(gm)q SirOq vA Eqtad-yaqj~jasyaq yaddha#viqd^^rdhAna#M diqvO vA# viShNavuqta vA# pRuthiqvyA- [ ] 47

TS 6.2.9.4
ityAqSIrpa#dayaqrcA dakShi#Nasya haviqd^^rdhAna#sya mEqthIM ni ha#nti SIr.Shaqta Eqva yaqj~jasyaq yaja#mAna AqSiShO&va# rundhE daqNDO vA au#paqrastRuqtIya#sya haviqd^^rdhAna#sya vaShaTkAqrE-NAkSha#-macCinaqd-yat-tRuqtIya#M Caqdir. ha#viqd^^rdhAna#yO-rudAhriqyatE# tRuqtIya#sya haviqd^^rdhAnaqsyAva#ruddhyaiq SirOq vA 
Eqtad-yaqj~jasyaq yaddha#viqd^^rdhAnaqM ~MviShNO# raqrATa#masiq viShNO$H pRuqShThamaqsItyA#haq tasmA#dEtAvaqddhA SirOq viShyU#taqM ~MviShNOqH ( ) syUra#siq viShNO$d^^rdhruqvamaqsItyA#ha vaiShNaqva(gm) hi dEqvata#yA haviqd^^rdhAnaqM ~MyaM pra#thaqmaM graqn^thiM gra#thnIqyAdyat taM na vi#sraq(gm)q sayEqdamE#hEnAddhvaqryuH pramI#yEtaq tasmAqth sa viqsrasya#H || 48 
(patnI# -hanyu-r^vA pRuthiqvyA-viShyU#taqM ~MviShNOqH-ShaDvi(gm)#SatiSca) (A9)

TS 6.2.10.1
dEqvasya# tvA saviqtuH pra#saqva ityaBriqmA da#ttEq prasU$tyA aqSvinO$ rbAqhuByAqmityA#hAqSvinauq hi dEqvAnA#maddhvaqryU AstA$M pUqShNO hastA$ByAqmityA#haq yatyaiq vajra# ivaq vA EqShA yadaBriqraBri#rasiq 
nAri#raqsItyA#haq SAntyaiq kANDE# kANDEq vai kriqyamA#NE yaqj~ja(gm) rakShA(gm)#si jiGA(gm)santiq pari#liKitaq(gm)q rakShaqH pari#liKitAq arA#tayaq ityA#haq rakSha#sAqmapa#hatyA- [ ] 49

TS 6.2.10.2
iqdamaqha(gm) rakSha#sO grIqvA api# kRuntAmiq yO$&smAn dvEShTiq yaM ca# vaqyaM dviqShma ityA#haq dvau vAva puru#Shauq yaM caiqva dvEShTiq yaScai#naqM dvEShTiq tayO#rEqvAna#ntarAyaM grIqvAH kRu#ntati diqvE tvAq&ntari#kShAya tvA pRuthiqvyai tvEtyA#haiqBya EqvainA$M ~MlOqkEByaqH prOkSha#ti paqrastA#daqr^vAcIqM prOkSha#tiq tasmA$t- [ ] 50

TS 6.2.10.3
paqrastA#daqr^vAcI$M manuqShyA# Urjaqmupa# jIvanti krUqrami#vaq vA Eqtat ka#rOtiq yat Kana#tyaqpO&va# nayatiq SAntyaiq yava#matIqrava# nayaqtyUrgvai# yavaq Urgu#duqbaMra# UqrjaivOrjaq(gm)q sama#d^^rdhayatiq yaja#mAnEnaq sammiqtaudu#baMrI Bavatiq yAvA#nEqva yaja#mAnaqstAva#tI-mEqvAsmiq-nnUrja#M dadhAti pitRuqNA(gm) sada#namaqsIti# 
baqrq.hirava# stRuNAti pitRudEvaqtyA$(1q)(gg)q- [ ] 51

TS 6.2.10.4
hyE#tad-yanniKA#taqM ~Myad-baqrq.hirana#vastIrya minuqyAt pi#tRudEvaqtyA# niKA#tA syAd-baqrq.hira#vaqstIrya# minOtyaqsyAmEqvainA$M minOqtyathO$ svAqruha#mEqvainA$M karOqtyud-diva(gg)# staBAqnA&&ntari#kShaM pRuqNEtyA#haiqShAM ~MlOqkAnAqM ~MvidhRu#tyai dyutAqnastvA# mAruqtO mi#nOqtvityA#ha dyutAqnO ha# 
smaq vai mA#ruqtO dEqvAnAqmaudu#baMrIM minOtiq tEnaiqvai- [ ] 52

TS 6.2.10.5
-nA$M minOti brahmaqvani#M tvA kShatraqvaniqmityA#ha yathAyaqjurEqvaitad GRuqtEna# dyAvApRuthivIq A pRu#NEthAqmityaudu#baMryAM juhOtiq dyAvA#pRuthiqvI Eqva rasE#nAnaktyAq-ntamaqnva-va#srAvayatyAqntamEqva yaja#mAnaqM tEja#sA-naktyaiqndramaqsIti# Caqdiradhiq ni da#dhAtyaiqndra(gm) hi dEqvata#yAq sadO# viSvajaqnasya# CAqyEtyA#ha viSvajaqnasyaq hyE#ShA CAqyA yath sadOq nava#Cadiq- [ ] 53

TS 6.2.10.6
tEja#skAmasya minuyAt triqvRutAq stOmE#naq sammi#taqM tEja#striqvRut tE#jaqsvyE#va Ba#vaq-tyEkA#daSa-CadIndriqyakA#maq-syaikA#daSAkSharA triqShTugi#ndriqyaM triqShTugi#ndriyAqvyE#va Ba#vatiq pa~jca#daSaCadiq BrAtRu#vyavataH pa~jcadaqSO vajrOq BrAtRu#vyABiBUtyai saqptada#SaCadi praqjAkA#masya saptadaqSaH praqjApa#tiH 
praqjApa#tEqrAptyAq Eka#vi(gm)SatiCadi pratiqShThAkA#ma-syaikaviq(gm)qSaH stOmA#nAM pratiqShThA prati#ShThityA uqdaraqM ~Mvai sadaq Urgu#duqbaMrO# maddhyaqta audu#baMrIM minOti maddhyaqta Eqva praqjAnAqmUrja#M dadhAtiq tasmA$n- [ ] 54

TS 6.2.10.7
maddhyaqta UqrjA Bu#~jjatE yajamAnalOqkE vai dakShi#NAni CaqdI(gm)Shi# BrAtRuvyalOqka utta#rANiq dakShi#NAqnyutta#rANi karOtiq yaja#mAna-mEqvA-ya#jamAnAqdutta#raM karOtiq tasmAqd yaja#mAqnO&ya#jamAnAqdutta#rO &ntar^vaqrtAn ka#rOtiq vyAvRu#ttyaiq tasmAqdara#NyaM praqjA upa# jIvantiq pari# tvA gir^vaNOq giraq ityA#ha yathAyaqjurEqvaitadindra#syaq syUraqsIndra#sya dhruqvamaqsItyA#haiqndra(gm) hi dEqvata#yAq sadOq ( ) yaM pra#thaqmaM graqn^thiM gra#thnIqyAdyat taM na 
vi#sraq(gm)q sayEqdamE#hEnAddhvaqryuH pramI#yEtaq tasmAqth sa viqsrasya#H || 55
(apa#hatyaiq - tasmA$t - pitRudEvaqtya#M - tEnaiqva - nava#Cadiq - tasmAqth - sadaqH - pa~jca#daSa ca) (A10)

TS 6.2.11.1
SirOq vA Eqtad-yaqj~jasyaq yaddha#viqd^^rdhAna#M prAqNA u#paraqvA ha#viqd^^rdhAnE# KAyantEq tasmA$cCIqrq.Shan prAqNA aqdhastA$t KAyantEq tasmA#daqdhastA$cCIrShNaH prAqNA ra#kShOqhaNO# valagaqhanO# vaiShNaqvAn Ka#nAqmItyA#ha vaiShNaqvA hi dEqvata#yOparaqvA asu#rAq vai niqryantO# dEqvAnA$M prAqNEShu# valaqgAn nya#Kanaqn tAn bA#humAqtrE&nva#vindaqn tasmA$d bAhumAqtrAH KA#yanta iqdamaqhaM taM ~Mva#laqgamudva#pAmiq- [ ] 56

TS 6.2.11.2
yaM na#H samAqnO yamasa#mAnO nicaqKAnEtyA#haq dvau vAva puru#Shauq yaScaiqva sa#mAqnO yaScAsa#mAnOq yamEqvAsmaiq tau va#laqgaM niqKana#taqstamEqvOdva#patiq saMtRu#Nattiq tasmAqth saMtRu#NNA antaraqtaH prAqNA na saM Bi#nattiq tasmAqdasa#BiMnnAH prAqNA aqpO&va# nayatiq tasmA#dAqrdrA a#ntaraqtaH prAqNA yava#matIqrava# nayaq- [ ] 57

TS 6.2.11.3
-tyUrgvai yava#H prAqNA u#paraqvAH prAqNEShvEqvOrja#M dadhAti baqrq.hirava# stRuNAtiq tasmA$llOmaqSA a#ntaraqtaH prAqNA AjyE#naq vyAGA#rayatiq tEjOq vA Ajya#M prAqNA u#paraqvAH prAqNEShvEqva tEjO# dadhAtiq hanUq vA EqtE yaqj~jasyaq 
yada#dhiqShava#NEq na saM tRu#Naqttya sa#tRuMNNEq hi hanUq athOq Kalu# dIrGasOqmE saqtRuMdyEq dhRutyaiq SirOq vA Eqtad-yaqj~jasyaq yaddha#viqd^^rdhAna#M- [ ] 58

TS 6.2.11.4
prAqNA u#paraqvA hanU# adhiqShava#NE jiqhvA carmaq grAvA#NOq dantAq muKa#mAhavaqnIyOq nAsi#kO-ttaravEqdi-ruqdaraq(gm)q sadO# yaqdA Kaluq vai jiqhvayA# daqthsvadhiq KAdaqtyathaq muKa#M gacCati yaqdA muKaqM gacCaqtyathOqdara#M gacCatiq tasmA$ddhaviqd^^rdhAnEq carmaqnnadhiq grAva#BiraBiqShutyA#&&*havaqnIyE# huqtvA praqtya~jca#H paqrEtyaq sada#si BakShayantiq yO vai viqrAjO# yaj~jamuqKE dOhaqM ~MvEda# duqha Eqvai ( ) nA#miqyaM ~Mvai viqrAT tasyaiq tvak carmOdhO#&dhiqShava#NEq stanA# uparaqvA grAvA#NO vaqthsA RuqtvijO# duhantiq sOmaqH payOq ya EqvaM ~MvEda# duqha EqvainA$M || 59
(vaqpAqmiq-yava#matIqrava# nayati-haviqrddhAna#-mEqva-trayO#vi(gm)SatiSca) (A11)

Prasna KOr^vai with starting Padams Of 1 tO 11 Anuvaakams :- 
(yaduqBau - dE#vAsuqrAH miqtha - stEShA(gm)# - suvaqrgaM - ~MyadvA anI#SAnaH - puqrOha#viShiq - tEByaqH - sOtta#ravEqdi - rbaqddhan - dEqvasyA&BriqM ~MvajraH - SirOq vA - EkA#daSa )

KOr^vai with starting Padams Of 1, 11, 21 SEriEs Of Panchaatis :-
(yaduqBA - vityA#ha dEqvAnA$M - ~Myaqj~jO dEqvEByOq - na rathA#yaq - yaja#mAnAya - paqrastA#daqr^vAcIq - nnava# pa~jcAqSat)

First and Last Padam Of SEcOnd Prasnam Of 6th Kandam
(yaduqBau - duqha EqvainA$M)

|| hari#H OM ||
|| kRuShNa yajur^vEdIya taittirIya saMhitAyAM ShaShThakANDE dvitIyaH praSnaH samAptaH ||
----------------------------------------------------------------------------------
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

6.3	 ShaShThakANDE tRutIyaH praSnaH - sOmamantrabrAhmaNanirUpaNaM

TS 6.3.1.1
cAtvA#lAqd-dhiShNi#yAqnupa# vapatiq yOniqr^vai yaqj~jasyaq cAtvA#laM ~Myaqj~jasya# sayOniqtvAya# dEqvA vai yaqj~jaM parA#&jayantaq tamAgnI$ddhrAqt punaqrapA#jayannEqtadvai yaqj~jasyA-pa#rAjitaqM ~MyadAgnI$ddhraqM ~MyadAgnI$ddhrAqddhiShNi#yAn viqhara#tiq yadEqva  yaqj~jasyA-pa#rAjitaqM tata# EqvainaqM puna#stanutE parAqjityE#vaq Kaluq vA EqtE ya#ntiq yE ba#hiShpavamAqna(gm) sarpa#nti bahiShpavamAqnE stuqta- [ ] 1

TS 6.3.1.2
AqhAgnI#daqgnIn vi ha#ra baqrq.hiH stRu#NAhi purOqDASAq(gm)q ala#M kuqr^viti# yaqj~jamEqvApaqjityaq puna#stanvAqnA yaqntya~ggA#raiqrdvE sava#nEq vi ha#rati SaqlAkA#Bi-stRuqtIya(gm)# saSukraqtvAyAthOq saM Ba#ratyEqvainaqddhiShNi#yAq vA aqmuShmi#n ~MlOqkE sOma#marakShaqn tEByO&dhiq sOmaqmA&ha#raqn ta ma#nvaqvAyaqntaM parya#viSaqnq. ya EqvaM ~MvEda# viqndatE#- [ ] 2


TS 6.3.1.3
parivEqShTAraqM tE sO#mapIqthEnaq vyA$d^^rdhyantaq tE dEqvEShu# sOmapIqthamai$cCantaq tAn dEqvA a#bruvaqn dvEdvEq nAma#nI kuruddhvaqmathaq pra vAq&&Psyathaq na vEtyaqgnayOq vA athaq dhiShNi#yAqstasmA$d dviqnAmA$ brAhmaqNO&d^^rdhu#kaqstEShAqM ~MyE nEdi#ShThaM paqryavi#Saqn tE sO#mapIqthaM prA&*pnu#vannAhavaqnIya# AgnIqddhrIyO# hOqtrIyO# mArjAqlIyaqstasmAqt tEShu# juhvatyatiqhAyaq vaSha#T karOtiq vi hyE#- [ ] 3

TS 6.3.1.4
-tE sO#mapIqthEnA&&*d^^rdhya#nta dEqvA vai yAH prAcIq-rAhu#tIq-raju#havuqryE puqrastAqdasu#rAq Asaqn tA(gg) stABiqH prANu#dantaq yAH praqtIcIqryE paqScAdasu#rAq Asaqn tA(gg)stABiq-rapA#nudantaq prAcI#raqnyA Ahu#tayO hUqyantE$ 
praqtya~g~gAsI#nOq dhiShNi#yAqn vyAGA#rayati paqScAccaiqva purastA$ccaq yaja#mAnOq BrAtRu#vyAqn pra Nu#datEq tasmAqt parA#cIH praqjAH pra vI#yantE praqtIcI$- [ ] 4

TS 6.3.1.5
rjAyantE prAqNA vA EqtE yaddhiShNi#yAq yada#ddhvaqryuH praqtya~g dhiShNi#yA-natiqsarpE$t prAqNAn^th saMka#r.ShEt praqmAyu#kaH syAqnnABiqr^vA EqShA yaqj~jasyaq yaddhOtOqd^^rdhvaH Kaluq vai nAByai$ prAqNO&vA#~gapAqnO yada#dhvaqryuH praqtya~g hOtA#ramatiqsarpE#dapAqnE prAqNaM da#dhyAt praqmAyu#kaH syAqnnAddhvaqryurupa# gAyEqd vAgvI$ryOq vA a#ddhvaqryu-ryada#ddhvaqryuru#paq-gAyE#dud-gAqtrE- [ ] 5

TS 6.3.1.6
vAcaq(gm)q saM pra ya#cCE-dupaqdAsu#kA&syaq vAK syA$dbrahmavAqdinO# vadantiq nAsa(gg)#sthitEq sOmE$&ddhvaqryuH praqtya~gK sadO&tI#yAqdatha# kaqthA dA$kShiqNAniq hOtu#mEtiq yAmOq hi sa tEShAqM kasmAq aha# dEqvA yAmaqM ~MvA&yA#maqM ~MvA&nu# j~jAsyaqntItyu-tta#rEqNA&&*gnI$ddhraM paqrItya# juhOti dAkShiqNAniq na prAqNAn^thsaM ka#r.Shatiq nya#nyE dhiShNi#yA uqpyantEq ( ) nAnyE yAn niqvapa#tiq tEnaq tAn prI#NAtiq yAn naniqvapa#tiq yada#nudiqSatiq tEnaq tAn || 6 
(stuqtE - viqndatEq - hi - vI#yantE praqtIcI# - rudgrAqtra - uqpyantEq - catu#rdaSa ca) (A1)

TS 6.3.2.1
suqvaqrgAyaq vA EqtAni# lOqkAya# hUyantEq yad vai#sarjaqnAniq dvAByAqM gAr.ha#patyE juhOti dviqpAd yaja#mAnaqH prati#ShThityAq AgnI$ddhrE juhOtyaqntari#kSha EqvA&&*kra#mata AhavaqnIyE# juhOti suvaqrgamEqvaina#M ~MlOqkaM ga#mayati dEqvAn vai su#vaqrgaM ~MlOqkaM ~MyaqtO rakShA(gg)#sya jiGA(gm)saqntE sOmE#naq rAj~jAq rakShA(gg)#-syapaqhatyAqptu-mAqtmAna#M kRuqtvA su#vaqrgaM ~MlOqkamA#yaqn rakSha#sAq-manu#palABAqyA &&*ttaqH sOmO# Bavaqtyatha#- [ ] 7

TS 6.3.2.2
vaisarjaqnAni# juhOtiq rakSha#sAqmapa#hatyaiq tva(gm) sO#ma tanUqkRudByaq ityA#ha tanUqkRuddhya#Sha dvEShO$ByOq&nyakRu#tEByaq ityA#hAqnyakRu#tAniq hi rakShA(gg)#syuqru yaqntA&siq varU#thaqmityA#hOqru Na#skRuqdhItiq vAvaitadA#ha juShAqNO aqpturAjya#sya vEqtvityA#hAqptumEqva yaja#mAnaM kRuqtvA su#vaqrgaM ~MlOqkaM 
ga#mayatiq rakSha#sAq-manu#palABAqyA&&* sOma#M dadataq- [ ] 8

TS 6.3.2.3
A grAv^^NNaq A vA#yaqvyA$nyA drO#NakalaqSamut patnIqmA na#yaqntyanvanA(gm)#siq pra va#rtayantiq yAva#dEqvAsyAstiq tEna# saqha su#vaqrgaM ~MlOqkamE#tiq naya#vatyaqrcA&&gnI$ddhrE juhOti suvaqrgasya# lOqkasyAqBinI$tyaiq grAv^^NNO# vAyaqvyA#ni drONakalaqSamAgnI$ddhraq upa# vAsayatiq vi hyE#naqM tairgRuqhNatEq yath saqhOpa#vAqsayE#-dapuvAqyEta# sauqmyarcA pra pA#dayatiq svayaiq- [ ] 9

TS 6.3.2.4
-vaina#M dEqvata#yAq pra pA#dayaqtyadi#tyAqH sadOq&syadi#tyAqH sadaq A sIqdEtyA#ha yathAyaqjurEqvaitad-yaja#mAnOq vA Eqtasya# puqrA gOqptA Ba#vatyEqSha vO# dEva savitaqH sOmaq ityA#ha saviqtRupra#sUta Eqvaina#M dEqvatA$ByaqH saM praya#cCatyEqtat tva(gm) sO#ma dEqvO dEqvAnupA#gAq ityA#ha dEqvO hyE#Sha san- [ ] 10

TS 6.3.2.5
dEqvAnuqpaitIqdamaqhaM ma#nuqShyO# manuqShyA#nityA#ha manuqShyO$(1q) hyE#Sha san ma#nuqShyA#nuqpaitiq yadEqtad yajuqrna brUqyAdapra#jA apaqSuryaja#mAnaH syAth saqha praqjayA# saha rAqyaspOShEqNEtyA#ha praqjayaiqva paqSuBi#H saqhEmaM ~MlOqkamuqpAva#rtatEq namO# dEqvEByaq ityA#ha namaskAqrO hi dEqvAnA(gg)# svaqdhA piqtRuByaq ityA#ha svadhAkAqrO hi- [ ] 11

TS 6.3.2.6
pi#tRuqNAmiqdamaqhaM nir^varu#Nasyaq pASAqdityA#ha varuNapAqSAdEqva nirmu#cyaqtE &gnE$ vratapata AqtmanaqH pUr^vA# taqnUrAqdEyEtyA#huqH kO hi tadvEdaq yad vasI#yAqn^th svE vaSE# BUqtE puna#r^vAq dadA#tiq na vEtiq grAvA#NOq vai sOma#syaq rAj~jO# malimlusEqnA ya EqvaM ~MviqdvAn grAv^^NNaqq AgnI$ddhra upavAqsaya#tiq naina#M malimlusEqnA vi#ndati ( ) || 12 
(atha#-dadatEq - svayAq - san^th - sva#dhAkAqrO hi - vi#ndati) (A2)

TS 6.3.3.1
vaiqShNaqvyarcA huqtvA yUpaqmacCai#ti vaiShNaqvO vai dEqvata#yAq yUpaqH svayaiqvaina#M dEqvataqyA &cCaiqtyatyaqnyAnagAqM nAnyA-nupA#gAqmityAqhAtiq hya#nyAnEtiq nAnyA-nuqpaityaqr^vAktvAq parai#ravidaM paqrO&va#raiqrityA#hAqr^vAgGyE#naqM parai$r^viqndati# paqrO&va#raiqstaM tvA# juShE- [ ] 13

TS 6.3.3.2
vaiShNaqvaM dE#vayaqjyAyAq ityA#ha dEvayaqjyAyaiq hyE#naM juqShatE# dEqvastvA# saviqtA maddhvA#naqttivatyA#haq tEja#saiqvaina#-manaqktyOSha#dhEq trAya#svainaq(gg)q svadhi#tEq maina(gm)# hi(gm)sIqrityA#haq vajrOq vai svadhi#tiqH SAntyaiq svadhi#tEr^vRuqkShasyaq biBya#taH prathaqmEnaq Saka#lEna saqha tEjaqH parA# patatiq yaH pra#thaqmaH Saka#laH parAqpatEqt tamapyA ha#rEqth satE#jasa- [ ] 14

TS 6.3.3.3
-mEqvainaqmA ha#ratIqmE vai lOqkA yUpA$t prayaqtO bi#Byatiq divaqmagrE#Naq mA lE#KIraqntari#kShaqM maddhyE#naq mA hi(gm)#sIqrityA#haiqBya Eqvaina#M ~MlOqkEBya#H Samayatiq vana#spatE Saqtava#l.SOq vi rOqhEtyAqvraSca#nE juhOtiq tasmA#-
dAqvraSca#nAd-vRuqkShANAqM BUyA(gm)#saq utti#ShThanti saqhasra#val.SAq vi vaqya(gm) ru#hEqmEtyA#hAq- &&*SiSha#mEqvaitAmA SAqstE &na#kShasa~ggaM- [ ] 15

TS 6.3.3.4
~MvRuScEqd-yada#kShasaq~ggaM ~MvRuqScEda#dha^^IqShaM ~Myaja#mAnasya praqmAyu#ka(gg) syAqdyaM 
kAqmayEqtApra#tiShThitaH syAqdityA#rOqhaM tasma# vRuScEdEqSha vai vanaqspatI#nAq-mapra#tiShThiqtO&pra#tiShThita Eqva Ba#vatiq yaM kAqmayE#tApaqSuH syAqditya#paqrNaM tasmaiq SuShkA$graM ~MvRuScEdEqSha vai vanaqspatI#nA-mapaSaqvyO#&paqSurEqva Ba#vatiq yaM kAqmayE#ta paSuqmAn^th syAqditi# bahupaqrNaM tasmai# bahuSAqKaM ~MvRu#ScEdEqSha vai- [ ] 16

TS 6.3.3.5
vanaqspatI#nAM paSaqvya#H paSuqmAnEqva Ba#vatiq prati#ShThitaM ~MvRuScEt pratiqShThAkA#masyaiqSha vai vanaqspatI#nAqM prati#ShThitOq yaH saqmE BUmyaiq svAdyOnE# rUqDhaH pratyEqva ti#ShThatiq yaH praqtya~g~gupa#nataqstaM ~MvRu#ScEqth sa hi mEdha#maqByupa#nataqH pa~jcA#ratniqM tasmai# vRuScEqdyaM kAqmayEqtOpai#naqmutta#rO yaqj~jO na#mEqditiq pa~jcA$kSharA paq~gktiH pA~gktO# yaqj~ja upai#naqmutta#rO yaqj~jO- [ ] 17

TS 6.3.3.6
na#matiq ShaDa#ratniM pratiqShThAkA#masyaq ShaDvA Ruqtava# RuqtuShvEqva prati# tiShThati saqptAra#tniM paqSukA#masya saqptapa#dAq Sakva#rI paqSavaqH Sakva#rI paqSUnEqvAva# rundhEq navA#ratniqM tEja#skAmasya triqvRutAq stOmE#naq sammi#taqM tEja#striqvRut tE#jaqsvyE#va Ba#vaq-tyEkA#daSAratni-mindriqyakA#maq-syaikA#daSAkSharA triqShTugi#ndriqyaM triqShTugi#ndriyAqvyE#va Ba#vatiq pa~jca#daSAratniqM BrAtRu#vyavataH 
pa~jcadaqSO vajrOq BrAtRu#vyABiBUtyai saqptada#SAratniM praqjAkA#masya saptadaqSaH praqjApa#tiH praqjApa#tEqrAptyAq ( ) Eka#vi(gm)SatyaratniM pratiqShThAkA#ma-syaikaviq(gm)qSaH stOmA#nAM pratiqShThA prati#ShThityA aqShTASri#rBava-tyaqShTAkSha#rA gAyaqtrI tEjO# gAyaqtrI gA#yaqtrI ya#j~jamuqKaM tEja#saiqva gA#yatriqyA ya#j~jamuqKEnaq 
saMmi#taH || 18 
(juqShEq - satE#jasaq - mana#kShasa~ggaM - bahuSAqKaM ~MvRu#ScEdEqSha vai - yaqj~ja upai#naqmutta#rO yaqj~ja - AptyAq - EkAqnnavi(gm)#SaqtiSca#) (A3)

TS 6.3.4.1
pRuqthiqvyai tvAq&ntari#kShAya tvA diqvE tvEtyA#haiqBya Eqvaina#M ~MlOqkEByaqH prOkSha#tiq parA$~jcaqM prOkSha#tiq parA#~givaq hi su#vaqrgO lOqkaH krUqrami#vaq vA Eqtat ka#rOtiq yat Kana#tyaqpO&va# nayatiq SAntyaiq yava#matIqrava# nayaqtyUrgvai yavOq yaja#mAnEnaq yUpaqH saMmi#tOq yAvA#nEqva yaja#mAnaq-stAva#tI-mEqvAsmiq-nnUrja#M dadhAti- [ ] 19

TS 6.3.4.2
pitRuqNA(gm) sada#namaqsIti# baqrq.hirava# stRuNAti pitRudEvaqtyA$(1q)(gg)q hyE#tad-yanniKA#taqM ~Myad-baqrq.hirana#vastIrya minuqyAt pi#tRudEvaqtyO# niKA#taH syAd baqrq.hira#vaqstIrya# minOtyaqsyAmEqvaina#M minOti yUpaSakaqlamavA$syatiq satE#jasamEqvaina#M minOti dEqvastvA# saviqtA maddhvA#&naqktvityA#haq 
tEja#saiqvaina#manakti supippaqlAByaq-stvauSha#dhIByaq iti# caqShAlaqM prati#- [ ] 20

TS 6.3.4.3
mu~jcatiq tasmA$cCIr.Shaqta OSha#dhayaqH Pala#M gRuhNantyaqnaktiq tEjOq vA AjyaqM ~Myaja#mAnEnAgniqShThA&SriqH saMmi#tAq yada#gniqShThA-maSri#maqnaktiq yaja#mAnamEqva tEja#sA &naktyAqnta-ma#naktyAqntamEqva yaja#mAnaqM tEja#sAnakti saqr^vataqH pari# mRuSaqtyapa#rivarga-mEqvAsmiqn tEjO# dadhAqtyud diva(gg)# staBAqnA&ntari#kShaM pRuqNEtyA#haiqShAM ~MlOqkAnAqM ~MvidhRu#tyai vaiShNaqvyarcA- [ ] 21

TS 6.3.4.4
ka#lpayati vaiShNaqvO vai dEqvata#yAq yUpaqH svayaiqvaina#M dEqvata#yA kalpayatiq dvAByA$M kalpayati dviqpAd yaja#mAnaqH prati#ShThityaiq yaM kAqmayE#taq tEja#sainaM dEqvatA#BirindriqyENaq vya#d^^rdhayEyaq-mitya#gniqShThAM tasyASri#-mAhavaqnIyA#diqtthaM ~MvEqtthaM ~MvA&ti# nAvayEqt tEja#saiqvaina#M dEqvatA#BirindriqyENaq vya#d^^rdhayatiq yaM kAqmayE#taq tEja#sainaM dEqvatA#BirindriqyENaq sama#d^^rdhayEyaqmitya#- [ ] 22

TS 6.3.4.5
-gniqShThAM tasyASri#mAhavaqnIyE#naq saM mi#nuyAqt tEja#saiqvaina#M dEqvatA#BirindriqyENaq sama#d^^rdhayati brahmaqvani#M tvA kShatraqvaniqmityA#ha yathAyaqjurEqvaitat pari# vyayaqtyUrgvai ra#SaqnA yaja#mAnEnaq yUpaqH saMmi#tOq yaja#mAnamEqvOrjA sama#d^^rdhayati nABidaqGnE pari# vyayati nABidaqGna EqvAsmAq Urja#M dadhAtiq tasmA$nnABidaqGna UqrjA Bu#~jjatEq yaM kAqmayE#tOqrjainaqM- [ ] 23

TS 6.3.4.6
~Mvya#d^^rdhayEyaq-mityUqd^^rdhvAM ~MvAq tasyAvA#cIqM ~MvA&vO#hEdUqrjaivainaqM ~Mvya#d^^rdhayatiq yadi# kAqmayE#taq var.Shu#kaH paqrjanya#H syAqditya-vA#cIqmavO#hEqd vRuShTi#mEqva ni ya#cCatiq yadi# kAqmayEqtAva#r.ShukaH syAqdityUqd^^rdhvAmudU#hEqd vRuShTi#mEqvOd ya#cCati pitRuqNAM niKA#taM manuqShyA#NAmUqd^^rdhvaM niKA#tAqdA ra#SaqnAyAq OSha#dhInA(gm) raSaqnA viSvE#ShAM- [ ] 24

TS 6.3.4.7
dEqvAnA#mUqd^^rdhva(gm) ra#SaqnAyAq A caqShAlAqdindra#sya caqShAla(gm)# sAqddhyAnAqmati#riktaq(gm)q sa vA EqSha sa#r^vadEvaqtyO# yadyUpOq yadyUpa#M miqnOtiq sar^vA# Eqva dEqvatA$H prINAti yaqj~jEnaq vai dEqvAH su#vaqrgaM ~MlOqkamA#yaqn tE#&manyanta manuqShyA# nOq&nvABa#viShyaqntItiq tE yUpE#na yOpayiqtvA su#vaqrgaM 
~MlOqkamA#yaqn tamRuSha#yOq yUpE#naiqvAnuq prAjA#naqn tad yUpa#sya yUpaqtvaM- [ ] 25

TS 6.3.4.8
~Myad yUpa#M miqnOti# suvaqrgasya# lOqkasyaq praj~jA$tyai puqrastA$n minOti puqrastAqddhi yaqj~jasya# praj~jAqyatE pra#j~jAtaq(gm)q hi tad yadati#panna AqhuriqdaM kAqrya#mAsIqditi# sAqddhyA vai dEqvA yaqj~jamatya#manyantaq tAn yaqj~jO nAspRu#Saqt tAn yad yaqj~jasyAti#riktaqmAsIqt tada#spRuSaqdati#riktaqM ~MvA Eqtad yaqj~jasyaq yadaqgnAvaqgniM ma#thiqtvA praqharaqtyati#riktamEqta- [ ] 26

TS 6.3.4.9
-dyUpa#syaq yadUqd^^rdhvaM caqShAlAqt tEShAqM tad BA#gaqdhEyaqM tAnEqva tEna# prINAti dEqvA vai sa(gg)sthi#tEq sOmEq pra srucO&ha#raqn pra yUpaqM tE#&manyanta yaj~javESaqsaM ~MvA iqdaM ku#rmaq itiq tE pra#staqra(gg) sruqcAM niqShkraya#Na-mapaSyaqn^th svaruqM ~MyUpa#syaq sa(gg)sthi#tEq sOmEq pra pra#staqra(gm) hara#ti juqhOtiq 
svaruqmaya#j~javESasAya || 27
(daqdhAqtiq - pratyRuq - cA - sama#rddhayEyaqmityUq - rjainaqM - ~MviSvE#ShAM - ~MyUpaqtva - mati#riktamEqtad - dvica#tvAri(gm)Sacca) (A4)

TS 6.3.5.1
sAqddhyA vai dEqvA aqsmi~MllOqka A#saqn nAnyat ki#M caqna miqShat tE$&gnimEqvAgnayEq mEdhAqyA &la#Bantaq na hya#nyadA#laqByaM#-mavi#ndaqn tatOq vA iqmAH praqjAH prAjA#yantaq yadaqgnAvaqgniM ma#thiqtvA praqhara#ti 
praqjAnA$M praqjana#nAya ruqdrO vA EqSha yadaqgniryaja#mAnaH paqSuryat paqSumAqlaByAqgniM man^thE$d ruqdrAyaq yaja#mAnaq- [ ] 28

TS 6.3.5.2
-mapi# daddhyAt praqmAyu#kaH syAqdathOq KalvA#huraqgniH sar^vA# dEqvatA# haqvirEqtadyat paqSuritiq yat paqSumAqlaByAqgniM man^tha#ti haqvyAyaiqvA&&*sa#nnAyaq sar^vA# dEqvatA# janaya-tyupAqkRutyaiqva man^thyaq-stannEvA&&*la#bdhaqM nEvAnA#labdha-maqgnE-rjaqnitra#-maqsItyA#hAqgnErhyE#ta-jjaqnitraqM ~MvRuSha#Nau sthaq 
ityA#haq vRuSha#Nauq- [ ] 29

TS 6.3.5.3
hyE#tA-vuqr^vaSya#syAqyu-raqsItyA#ha mithunaqtvAya# GRuqtEnAqktE vRuSha#NaM dadhAthAqmityA#haq vRuSha#Naq(gg)q hyE#tE dadhA#tEq yE aqgniM gA#yaqtraM CandO&nuq pra jA#yaqsvEtyA#haq CandO#BirEqvainaqM pra ja#nayatyaqgnayE# maqthyamA#nAqyAnu# brUqhItyA#ha sAviqtrImRucaqmanvA#ha saviqtRupra#sUta Eqvaina#M man^thati jAqtAyAnu# brUhi- [ ] 30

TS 6.3.5.4
prahriqyamA#NAqyAnu# brUqhItyA#haq kANDE#kANDa Eqvaina#M kriqyamA#NEq sama#d^^rdhayati gAyaqtrIH sar^vAq anvA#ha gAyaqtraCa#ndAq vA aqgniH svEnaiqvainaqM Canda#sAq sama#d^^rdhayatyaqgniH puqrA Bava#tyaqgniM ma#thiqtvA pra ha#ratiq tau saqBaMva#ntauq yaja#mAnamaqBi saM Ba#vatOq Bava#taM naqH sama#nasAqvityA#haq SAntyai$ praqhRutya# 
juhOti jAqtAyaiqvAsmAq annaqmapi# ( ) dadhAqtyAjyE#na juhOtyEqtadvA aqgnEH priqyaM dhAmaq yadAjya#M priqyENaiqvainaqM dhAmnAq sama#d^^rdhayaqtyathOq tEja#sA || 31
(yaja#mAna-mAhaq vRuSha#Nau-jAqtAyAnu# brUqhyA-pyaq -ShTAda#Sa ca) (A5)

TS 6.3.6.1
iqShE tvEti# baqrq.hirA da#tta iqcCata# ivaq hyE#Sha yO yaja#ta upaqvIraqsItyAqhOpaq hyE#nAnAkaqrOtyupO# dEqvAn daivIqr^viSaqH prAguqrityA#haq daivIqrhyE#tA viSa#H saqtIrdEqvAnu#paqyantiq vahnI#ruqSijaq ityA#haqrtvijOq vai vahna#ya uqSijaq-stasmA#dEqvamA#haq bRuha#spatE dhAqrayAq vasUqnItyA#- [ ] 32

TS 6.3.6.2
-haq brahmaq vai dEqvAnAqM bRuhaqspatiq rbrahma#NaiqvAsmai# paqSUnava# rundhE haqvyA tE$ svadantAqmityA#ha svaqdaya#tyEqvainAqn dEva# tvaShTaqr^vasu# raqNvEtyA#haq tvaShTAq vai pa#SUqnAM mi#thuqnAnA(gm)# rUpaqkRud rUqpamEqva paqSuShu# dadhAtiq rEva#tIq rama#ddhvaqmityA#ha paqSavOq vai rEqvatI$H paqSUnEqvAsmai# ramayati dEqvasya# tvA saviqtuH pra#saqva iti#- [ ] 33

TS 6.3.6.3
raSaqnAmA da#ttEq prasU$tyA aqSvinO$rbAqhuByAq-mityA#hAqSvinauq hi dEqvAnA#maddhvaqryU AstA$M pUqShNO hastA$ByAqmityA#haq yatyA# Ruqtasya# tvA dEvahaviqH pASEqnA&&* ra#Baq ityA#ha saqtyaM ~MvA Ruqta(gm) saqtyEnaiqvaina#mRuqtEnA &&*ra#BatE &kShNaqyA pari# haratiq vaddhyaq(gm)q hi praqtya~jca#M prati muq~jcantiq vyAvRu#ttyaiq dhar.ShAq mAnu#ShAqnitiq ni yu#naktiq dhRutyA# aqdBya- [ ] 34

TS 6.3.6.4
stvauSha#dhIByaqH prOkShAqmItyA#hAqdByO hyE#Sha OSha#dhIByaH saqBaMva#tiq yat paqSuraqpAM pEqruraqsItyA#haiqSha hya#pAM pAqtA yO mEdhA#yA&&* raqByatE$ svAqttaM ciqth sadE#va(gm) haqvyamApO# dEvIqH svada#tainaqmityA#ha 
svaqdaya#tyEqvaina#-muqpari#ShTAqt prOkSha#tyuqpari#ShTAdEqvainaqM mEddhya#M karOti pAqyaya#tyantaraqta EqvainaqM ( ) mEddhya#M karOtyaqdhastAqdupO$kShati saqr^vata# EqvainaqM mEddhya#M karOti || 35 
(vasUqnIti#-prasaqva ityaq-dByO$-&ntaraqta EqvainaqM - daSa# ca) (A6)

TS 6.3.7.1
aqgninAq vai hOtrA# dEqvA asu#rA-naqBya#Bava-nnaqgnayE# samiqddhyamA#nAqyAnu# brUqhItyA#haq BrAtRu#vyABiBUtyai saqptada#Sa sAmidhEqnIranvA#ha saptadaqSaH praqjApa#tiH praqjApa#tEqrAptyai# saqptadaqSAnvA#haq dvAda#Saq mAsAqH pa~jcaqrtavaqH sa sa#M~MvathsaqraH sa#M~MvathsaqraM praqjA anuq prajA#yantE praqjAnA$M praqjana#nAya 
dEqvA vai sA#midhEqnIraqnUcya# yaqj~jaM nAnva#paSyaqn^th sa praqjApa#ti-stUqShNImA#GAqra- [ ] 36

TS 6.3.7.2
-mA &GA#rayaqt tatOq vai dEqvA yaqj~jamanva#paSyaqnq. yat tUqShNI-mA#GAqra-mA#GAqraya#ti yaqj~jasyAnu#KyAtyAq asu#rEShuq vai yaqj~ja A#sIqt taM dEqvAstU$ShNI(gm) hOqmEnA#vRu~jjataq yat tUqShNI-mA#GAqra-mA#GAqraya#tiq BrAtRu#vyasyaiq va tad yaqj~jaM ~MvRu#~gktE pariqdhI#n^th saM mA$rShTi puqnAtyEqvainAqn tristriqH saM mA$rShTiq tryA#vRuqddhi yaqj~jO&thOq rakSha#sAqmapa#hatyaiq dvAda#Saq saM pa#dyantEq dvAda#Saq- [ ] 37

TS 6.3.7.3
mAsA$H saM~MvathsaqraH sa#M~MvathsaqramEqva prI#NAqtyathO# saM~MvathsaqramEqvAsmAq upa# dadhAti suvaqrgasya# lOqkasyaq sama#ShTyaiq SirOq vA Eqtad yaqj~jasyaq yadA#GAqrO$&gniH sar^vA# dEqvatAq yadA#GAqra-mA#GAqraya#ti SIr.Shaqta Eqva yaqj~jasyaq yaja#mAnaqH sar^vA# dEqvatAq ava# rundhEq SirOq vA Eqtad yaqj~jasyaq yadA#GAqra 
AqtmA paqSurA#GAqramAqGArya# paqSu(gm) sama#naktyAqtmannEqva yaqj~jasyaq- [ ] 38

TS 6.3.7.4
SiraqH prati# dadhAtiq saM tE$ prAqNO vAqyunA# gacCatAqmityA#ha vAyudEvaqtyO# vai prAqNO vAqyAvEqvAsya# prAqNaM ju#hOtiq saM ~Myaja#traiqra~ggA#niq saM ~Myaqj~japa#tirAqSiShEtyA#ha yaqj~japa#timEqvAsyAq&&*SiSha#M gamayati viqSvarU#pOq vai tvAqShTra uqpari#ShTAt paqSumaqBya#vamIqt tasmA#-duqpari#ShTAt paqSOrnAva# dyantiq 
yaduqpari#ShTAt paqSu(gm) sa#maqnaktiq mEddhya#mEqvai- [ ] 39

TS 6.3.7.5
-na#M karOtyRuqtvijO# vRuNItEq CandA(gg)#syEqva vRu#NItE saqpta vRu#NItE saqpta grAqmyAH paqSava#H saqptA&&*raqNyAH saqpta CandA(gg)#syuqBayaqsyA va#ruddhyAq EkA#daSa prayAqjAn. ya#jatiq daSaq vai paqSOH prAqNA AqtmaikA#daqSO yAvA#nEqva paqSustaM pra ya#jati vaqpAmEkaqH pari# Saya AqtmaivA&&*tmAnaqM pari# SayEq vajrOq vai svadhi#tiqr^vajrO# yUpaSakaqlO GRuqtaM Kaluq vai ( )  dEqvA vajra#M kRuqtvA sOma#maGnan GRuqtEnAqktau paqSuM trA#yEthAqmityA#haq vajrE#NaiqvainaqM ~MvaSE# kRuqtvA&&la#BatE || 40
(AqGAqraM - pa#dyantEq dvAda#SAq - &&tmannEqva yaqj~jasyaq - mEdhya#mEqva - Kaluq vA - aqShTAda#Sa ca) (A7)

TS 6.3.8.1
parya#gni karOti sar^vaqhuta#mEqvaina#M karOqtya-ska#ndAqyA-ska#nnaq(gm)q hi tad yad dhuqtasyaq skanda#tiq triH parya#gni karOtiq tryA#vRuqddhi yaqj~jO&thOq rakSha#sAqmapa#hatyai brahmavAqdinO# vadantyanvAqraBya#H paqSU(3)rnAnvAqraByA(3)
iti# mRuqtyavEq vA EqSha nI#yatEq yat paqSustaM ~Myada#nvAqraBE#ta praqmAyu#kOq yaja#mAnaH syAqdathOq KalvA#huH suvaqrgAyaq vA EqSha lOqkAya# nIyatEq yat- [ ] 41

TS 6.3.8.2
paqSuritiq yannAnvAqraBE#ta suvaqrgAllOqkAd yaja#mAnO hIyEta vapAqSrapa#NIByA-maqnvAra#BatEq tannEvAqnvAra#bdhaqM nEvAna#nvArabdhaqmupaq prEShya# hOtar.haqvyA dEqvEByaq ityA#hEShiqta(gm) hi karma# kriqyatEq rEva#tIryaqj~japa#tiM priyaqdhA &&vi#SaqtEtyA#ha yathAyaqjurEqvaitadaqgninA# puqrastA#dEtiq rakSha#sAqmapa#hatyai pRuthiqvyAH saqpRuMca#H pAqhIti# baqrq.hi- [ ] 42

TS 6.3.8.3
-rupA$syaqtya-ska#ndAqyA-ska#nnaq(gm)q hi tad yad baqrq.hiShiq skandaqtyathO# bar.hiqShada#mEqvaina#M karOtiq parAq~gA va#rtatE&ddhvaqryuH paqSOH sa$j~jaMqpyamA#nAt paqSuBya# Eqva tanni hnu#ta AqtmanO&nA$vraskAyaq gacCa#tiq SriyaqM pra paqSUnA$pnOtiq ya EqvaM ~MvEda# paqScAllO#kAq vA EqShA prAcyuqdAnI#yatEq yat patnIq nama#sta AtAqnEtyA#hA&&*diqtyasyaq vai raqSmaya#- [ ] 43

TS 6.3.8.4
AtAqnAstEBya# Eqva nama#skarOtyanaqr^vA prEhItyA#haq BrAtRu#vyOq vA ar^vAq BrAtRu#vyApanuttyai GRuqtasya# kuqlyAmanu# saqha praqjayA# saqha rAqyaspOShEqNE-tyA#hAq &&*SiSha#mEqvaitAmA SA$staq ApO# dEvIH 
SuddhAyuvaq ityA#ha yathAyaqjurEqvaitat || 44 
(lOqkAya# nIyatEq yad - baqraq.hI - raqSmaya#H - saqptatri(gm)#Sacca) (A8)

TS 6.3.9.1
paqSOr^vA Ala#bdhasya prAqNA~jCugRu#cCatiq vAktaq A pyA#yatAM prAqNastaq A pyA#yatAqmityA#ha prAqNEBya# EqvAsyaq Suca(gm)# Samayatiq sA prAqNEByO&dhi# pRuthiqvI(gm) Suk pra vi#Satiq SamahO$ByAqmitiq ni na#yatyahOrAqtrAByA#mEqva 
pRu#thiqvyai Suca(gm)# SamayaqtyOSha#dhEq trA#yasvainaq(gg)q svadhi#tEq maina(gm)# hi(gm)sIqrityA#haq vajrOqq vai svadhi#tiqH- [ ] 45 

TS 6.3.9.2
SAntyai# pArSvaqta A cCya#ti maddhyaqtO hi ma#nuqShyA# Aq cCyanti# tiraqScInaqmA cCya#tyanUqcInaq(gm)q hi ma#nuqShyA# AqcCyantiq vyAvRu#ttyaiq rakSha#sAM BAqgO#&sIti# sthavimaqtO baqrq.hiraqktvA&pA$syatyaqsnaiva rakShA(gm)#si niqrava#dayata iqdamaqha(gm) rakShO#&dhaqmaM tamO# nayAmiq yO$&smAn dvEShTiq yaM ca# vaqyaM dviqShma 
ityA#haq dvau vAva puru#Shauq yaM caiqva- [ ] 46

TS 6.3.9.3
dvEShTiq yaScai#naqM dvEShTiq tAvuqBAva#dhaqmaM tamO# nayatIqShE tvEti# vaqpAmut^^Ki#datIqcCata# ivaq hyE#Sha yO yaja#tEq yadu#patRuqndyAd-ruqdrO$&sya paqSUn GAtu#kaH syAqd yannOpa#tRuqndyA-daya#tA syA-daqnyayO#patRuqNattyaqnyayAq na dhRutyai# GRuqtEna# dyAvApRuthivIq prOrNvA#thAqmityA#haq dyAvA#pRuthiqvI Eqva 
rasE#nAnaqktyacCi#nnOq- [ ] 47

TS 6.3.9.4
rAya#H suqvIraq ityA#ha yathAyaqjurEqvaitat krUqrami#vaq vA Eqtat ka#rOtiq yad vaqpA-mu#t^^Kiqda-tyuqr^va#ntari#kShaq-manviqhItyA#haq SAntyaiq pra vA EqShO$&smAllOqkAccya#vatEq yaH paqSuM mRuqtyavE# nIqyamA#namanvAqraBa#tE 
vapAqSrapa#NIq puna#raqnvAra#BatEq&sminnEqva lOqkE prati# tiShThatyaqgninA# puqrastA#dEtiq rakSha#sAqmapa#hatyAq athO# dEqvatA# Eqva haqvyEnA- [ ] 48

TS 6.3.9.5
-nvE#tiq nAntaqmama~ggA#raqmati# harEqd yada#ntaqmama~ggA#ramatiq harE$d-dEqvatAq ati# manyEtaq vAyOq vIhi# stOqkAnAqmityA#haq tasmAqd viBa#ktAH stOqkA ava# padyaqntE&graqM ~MvA Eqtat pa#SUqnAM ~Myad vaqpA&graqmOSha#dhInAM baqrq.hiragrE#NaiqvAgraq(gm)q sama#d^^rdhayaqtyathOq OSha#dhIShvEqva paqSUn prati#ShThApayatiq svAhA#kRutIByaqH prEShyEtyA#ha- [ ] 49

TS 6.3.9.6
yaqj~jasyaq sami#ShTyai prANApAqnau vA Eqtau pa#SUqnAM ~Myat pRu#ShadAqjyamAqtmA vaqpA 
pRu#ShadAqjyama#BiqGArya# vaqpAmaqBi GA#rayatyAqtmannEqva pa#SUqnAM prA#NApAqnau da#dhAtiq 
svAhOqd^^rdhvana#BasaM mAruqtaM ga#cCataqmityA#hOqd^^rdhvana#BA ha smaq vai mA#ruqtO dEqvAnA$M ~MvapAqSrapa#NIq pra ha#ratiq tEnaiqvainEq pra ha#ratiq viShU#cIq pra ha#ratiq tasmAqd viShva#~jcau prANApAqnau || 50
(svadhi#ti - ScaiqvA - cCi#nnO - haqvyEnEq - ShyEtyA#haq - ShaTca#tvAri(gm)Sacca) (A9)

TS 6.3.10.1
paqSumAqlaBya# purOqDASaqM nir^va#patiq samE#dhamEqvainaqmA la#BatE vaqpayA$ praqcarya# purOqDASE#naq pra ca#raqtyUrgvai pu#rOqDASaq Urja#mEqva pa#SUqnAM ma#ddhyaqtO da#dhAqtyathO# paqSOrEqva Ciqdramapi# dadhAti pRuShadAqjyasyO#paqhatyaq triH pRu#cCati SRuqta(gm) haqvI(3)H Sa#mitaqritiq triSha#tyAq hi dEqvA yO&SRu#ta(gm) 
SRuqtamAhaq sa Ena#sA prANApAqnau vA Eqtau pa#SUqnAM- [ ] 51

TS 6.3.10.2
~Myat pRu#ShadAqjyaM paqSOH Kaluq vA Ala#bdhasyaq hRuda#yamAqtmA&Bi samE#tiq yat pRu#ShadAqjyEnaq hRuda#ya-maBiGAqraya#tyAqtmannEqva pa#SUqnAM prA#NApAqnau da#dhAti paqSunAq vai dEqvAH su#vaqrgaM ~MlOqkamA#yaqn tE#&manyanta manuqShyA# nOq&nvABa#viShyaqntItiq tasyaq Sira#H CiqttvA mEdhaqM prAkShA#rayaqn^thsa 
praqkShO#&Bavaqt tat praqkShasya# prakShaqtvaM ~Myat pla#kShaSAqKO-tta#rabaqrq.hi-rBava#tiq samE#dhasyaiqva- [ ] 52

TS 6.3.10.3
paqSOrava# dyati paqSuM ~Mvai hriqyamA#Naq(gm)q rakShAq(gg)qsyanu# sacantE&ntaqrA yUpa#M cA&&*havaqnIya#M ca haratiq rakSha#sAqmapa#hatyai paqSOr^vA Ala#bdhasyaq manO&pa# krAmati maqnOtA#yai haqviShO#&vadIqyamA#naqsyAnu# brUqhItyA#haq mana# EqvAsyAva# rundhaq EkA#daSAvaqdAnAqnyava# dyatiq daSaq vai paqSOH prAqNA AqtmaikA#daqSO yAvA#nEqva paqSustasyAva#- [ ] 53

TS 6.3.10.4
dyatiq hRuda#yaqsyAgrE&va# dyaqtyatha# jiqhvAyAq athaq vakSha#sOq yadvai hRuda#yEnABiqgacCa#tiq tajjiqhvayA# vadatiq yajjiqhvayAq vada#tiq taduraqsO&dhiq nir^va#datyEqtadvai paqSOrya#thApUqr^vaM ~Myasyaiqvama#vaqdAya# yathAqkAmaq-mutta#rEShAmavaqdyati# yathA pUqr^vamEqvAsya# paqSOrava#ttaM Bavati maddhyaqtO guqdasyAva# dyati maddhyaqtO hi 
prAqNa u#ttaqmasyAva# dyatyu- [ ] 54

TS 6.3.10.5
-ttaqmO hi prAqNO yadIta#raqM ~MyadIta#ra-muqBaya#mEqvAjA#miq jAya#mAnOq vai brA$hmaqNastriqBir.Ru#NaqvA jA#yatE brahmaqcaryEqNar^^Shi#ByO yaqj~jEna# dEqvEBya#H praqjayA# piqtRuBya# EqSha vA a#nRuqNO yaH puqtrI yajvA$ brahmacArivAqsI tada#vaqdAnai#rEqvAva# dayataq tada#vaqdAnA#nA-mavadAnaqtvaM dE#vAsuqrAH saM~Mya#ttA Asaqn tE dEqvA aqgnima#bruvaqn tvayA# vIqrENAsu#rAnaqBi Ba#vAqmEtiq- [ ] 55

TS 6.3.10.6
sO$&bravIqd vara#M ~MvRuNai paqSOru#ddhAqramuddha#rAq itiq sa Eqtamu#ddhAqramuda#harataq 
dOH pU$r^vAqd^^rdhasya# guqdaM ma#ddhyaqtaH SrONi#M jaGanAqd^^rdhasyaq tatO# dEqvA aBa#vaqn parA&su#rAq yat tryaq~ggANA(gm)# samavaqdyatiq BrAtRu#vyABiBUtyaiq Bava#tyAqtmanAq parA$&syaq BrAtRu#vyO BavatyakShNaqyA&va# dyatiq tasmA#dakShNaqyA paqSavO&~ggA#niq pra ha#rantiq prati#ShThityai || 56 
(Eqtau pa#SUqnA(gm) - samE#dhasyaiqva - tasyA&vO$ - ttaqmasyAva# dyaqtI - tiq - pa~jca#catvAri(gm)Sacca) (A10)

TS 6.3.11.1
mEda#sAq srucauq prOrNO#tiq mEdO#rUpAq vai paqSavO# rUqpamEqva paqSuShu# dadhAti yUqShanna#vaqdhAyaq prOrNO#tiq rasOq vA EqSha pa#SUqnAM ~MyadyU rasa#mEqva paqSuShu# dadhAti pAqrSvEna# vasAhOqmaM prayau#tiq maddhyaqM ~MvA Eqtat pa#SUqnAM ~Myat pAqrSva(gm) rasa# EqSha pa#SUqnAM ~MyadvasAq yat pAqrSvEna# vasAhOqmaM praqyauti# maddhyaqta Eqva pa#SUqnA(gm) rasa#M dadhAtiq Gnantiq- [ ] 57

TS 6.3.11.2
vA Eqtat paqSuM ~Myath sa$j~jaMqpaya#ntyaiqndraH Kaluq vai dEqvata#yA prAqNa aiqndrO#&pAqna aiqndraH prAqNO a~ggE#a~ggEq ni dE$ddhyaqdityA#ha prANApAqnAvEqva paqSuShu# dadhAtiq dEva# tvaShTaqrBUri# tEq sa(gm) sa#mEqtvityA#ha tvAqShTrA hi dEqvata#yA paqSavOq viShu#rUpAq yath sala#kShmANOq BavaqthEtyA#haq viShu#rUpAq hyE#tE 
santaqH sala#kShmANa Eqtar.hiq Bava#nti dEvaqtrA yantaq- [ ] 58

TS 6.3.11.3
-mava#sEq saKAqyO&nu# tvA mAqtA piqtarO# madaqntvityAqhA-nu#matamEqvaina#M mAqtrA piqtrA su#vaqrgaM ~MlOqkaM ga#mayatyad^^rdhaqrcE va#sAhOqmaM ju#hOtyaqsau vA a#d^^rdhaqrca iqyama#d^^rdhaqca iqmE Eqva rasE#nAnaktiq diSO# juhOtiq diSa# Eqva rasE#nAnaqktyathO# diqgBya EqvOrjaq(gm)q rasaqmava# rundhE prANApAqnau vA Eqtau pa#SUqnAM ~Myat pRu#ShadAqjyaM ~MvA#naspaqtyAH Kaluq- [ ] 59

TS 6.3.11.4
vai dEqvata#yA paqSavOq yat pRu#ShadAqjyasyO#-paqhatyA&&*haq vanaqspataqyE&nu# brUhiq vanaqspata#yEq prEShyEti# prANApAqnAvEqva paqSuShu# dadhAtyaqnyasyA$nyasya samavaqtta(gm) saqmava#dyatiq tasmAqnnAnA#rUpAH paqSavO# yUqShNOpa# si~jcatiq rasOq vA EqSha pa#SUqnAM ~MyadyU rasa#mEqva paqSuShu# dadhAqtIDAqmupa# hvayatE paqSavOq vA iDA# paqSUnEqvOpa# hvayatE caqturupa# hvayatEq- [ ] 60

TS 6.3.11.5
catu#ShpAdOq hi paqSavOq yaM kAqmayE#tA paqSuH syAqditya#mEqdaskaqM tasmAq A da#ddhyAqnmEdO#rUpAq vai paqSavO# rUqpENaiqvaina#M paqSuByOq nirBa#jatyapaqSurEqva Ba#vatiq yaM kAqmayE#ta paSuqmAn^th syAqditiq mEda#svaqt tasmAq A 
da#ddhyAqnmEdO#rUpAq vai paqSavO# rUqpENaiqvAsmai# paqSUnava# rundhE paSuqmAnEqva Ba#vati praqjApa#tiryaqj~jama#sRujataq sa Ajya#M- [ ] 61

TS 6.3.11.6
puqrastA#dasRujata paqSuM ma#ddhyaqtaH pRu#ShadAqjyaM paqScAt tasmAqdAjyE#na prayAqjA i#jyantE paqSunA# maddhyaqtaH pRu#ShadAqjyEnA#-nUyAqjA-stasmA#dEqtanmiqSrami#va paScAth sRuqShTa(gg) hyEkA#daSAnUyAqjAn ya#jatiq daSaq vai paqSOH prAqNA AqtmaikA#daqSO yAvA#nEqva paqSustamanu# yajatiq Gnantiq vA Eqtat paqSuM ~Myath sa$j~jaMqpaya#nti prAqNApAqnau Kaluq vA Eqtau pa#SUqnAM ~Myat pRu#ShadAqjyaM ~Myat pRu#ShadAqjyEnA# ( ) nUyAqjAn yaja#ti prANApAqnAvEqva paqSuShu# dadhAti || 62 
(Gnantiq - yantaqM - Kalu# - caqturupa# hvayataq - AjyaqM - ~Myat pRu#ShadAqjyEnaq - ShaT ca#) (A11)

Prasna KOr^vai with starting Padams Of 1 tO 11 Anuvaakams :- 
(cAtvA#lAth - suvaqrgAyaq yad vai#sarjaqnAni# - vaiShNaqvyarcA - pRu#thiqvyai - sAqdhyA - iqShE tvE - tyaqgninAq - parya#gni - paqSOH - paqSumAqlaByaq - mEda#sAq srucAq - vEkA#daSa)

KOr^vai with starting Padams Of 1, 11, 21 SEriEs Of Panchaatis :-
(cAtvA#lAd - dEqvAnuqpaiti# - mu~jcati - prahriqyamA#NAyaq - parya#gni - paqSumAqlaByaq - catu#ShpAdOq - dviSha#ShTiH) 

First and Last Padam Of Third Prasnam Of 6th Kandam
(cAtvA#lAt - paqSuShu# dadhAti)

|| hari#H OM ||

|| kRuShNa yajur^vEdIya taittirIya saMhitAyAM ShaShThakANDE tRutIyaH praSnaH samAptaH ||
---------------------------------------------------------------------------------------
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

6.4	  ShaShThakANDE caturtthaH praSnaH - sOmamantrabrAhmaNanirUpaNaM

TS 6.4.1.1
yaqj~jEnaq vai praqjApa#tiH praqjA a#sRujataq tA u#paqyaDBi#-rEqvAsRu#jataq yadu#paqyaja# upaqyaja#ti praqjA Eqva tad yaja#mAnaH sRujatE jaGanAqd^^rdhAdava# dyati jaGanAqd^^rdhAddhi praqjAH praqjAya#ntE sthavimaqtO&va# dyati sthavimaqtO hi praqjAH praqjAyaqntE &sa#BiMndaqnnava# dyati prAqNAnAq-masa#BEMdAyaq na paqryAva#rtayatiq yat pa#ryAvaqrtayE#dudAvaqrtaH praqjA grAhu#kaH syAth samuqdraM ga#cCaq svAhEtyA#haq rEta#- [ ] 1

TS 6.4.1.2
Eqva tad da#dhAtyaqntari#kShaM gacCaq svAhEtyA#hAq&ntari#kShENaiqvAsmai$ praqjAH pra ja#nayatyaqntari#kShaq(gg)q hyanu# praqjAH praqjAya#ntE dEqva(gm) sa#viqtAra#M gacCaq svAhEtyA#ha saviqtRupra#sUta EqvAsmai$ praqjAH pra ja#nayatya-hOrAqtrE ga#cCaq svAhEtyA#hA-hOrAqtrAByA#-mEqvAsmai$ praqjAH pra ja#nayatya-hOrAqtrE hyanu# praqjAH praqjAya#ntE miqtrAvaru#Nau gacCaq svAhE- [ ] 2

TS 6.4.1.3
-tyA#ha praqjAsvEqva prajA#tAsu prANApAqnau da#dhAtiq sOma#M gacCaq svAhEtyA#ha sauqmyA hi dEqvata#yA praqjA yaqj~jaM ga#cCaq svAhEtyA#ha praqjA Eqva yaqj~jiyA$H karOtiq CandA(gm)#si gacCaq svAhEtyA#ha paqSavOq vai CandA(gm)#si paqSUnEqvAva# rundhEq dyAvA#pRuthiqvI ga#cCaq svAhEtyA#ha praqjA Eqva prajA#tAq dyAvA#pRuthiqvIByA#muBaqyataqH pari# gRuhNAtiq naBO#- [ ] 3

TS 6.4.1.4
diqvyaM ga#cCaq svAhEtyA#ha praqjABya# Eqva prajA#tAByOq vRuShTiqM niya#cCatyaqgniM ~Mvai$SvAnaqraM ga#cCaq svAhEtyA#ha praqjA Eqva prajA#tA aqsyAM prati# ShThApayati prAqNAnAqM ~MvA EqShO&va# dyatiq yO#&vaqdyati# guqdasyaq manO# mEq hArdi# yaqcCEtyA#ha prAqNAnEqva ya#thAsthAqnamupa# hvayatE paqSOr^vA Ala#bdhasyaq hRuda#yaq(gm)q SugRu#cCatiq sA hRu#dayaSUqla- [ ] 4

TS 6.4.1.5
-maqBi samE#tiq yat pRu#thiqvyA(gm) hRu#dayaSUqla-mu#dvAqsayE$t pRuthiqvI(gm) SuqcA&rpa#yEqd yadaqPsva#paH SuqcA&rpa#yEqcCuShka#sya cAq&&*rdrasya# ca saqndhAvudvA#sayatyuqBaya#syaq SAntyaiq yaM dviqShyAt taM dhyA#yE-cCuqcaivaina#-marpayati || 5 
(rEtO# - miqtrAvaru#Nau gacCaq svAhAq - naBO# - hRudayaSUqlaM - dvAtri(gm)#Sacca) (A1)

TS 6.4.2.1
dEqvA vai yaqj~jamAgnI$ddhrEq vya#Bajantaq tatOq yadaqtyaSi#Shyataq tada#bruvaqn vasa#tuq nu na# iqdamitiq tad va#satIqvarI#NAM ~MvasatI variqtvaM tasmi#n prAqtarna sama#Saknuvaqn tadaqPsu prAvE#Sayaqn tA va#satIq varI#raBavan 
vasatIqvarI$rgRuhNAti yaqj~jO vai va#satIq varI$ryaqj~jamEqvA&&*raBya# gRuhIqtvOpa# vasatiq yasyAgRu#hItA aqBi niqmrOcEq-danA#rabdhO&sya yaqj~jaH syA$- [ ] 6

TS 6.4.2.2
dyaqj~jaM ~Mvi cCi#ndyA-jjyOtiqShyA# vA gRuhNIqyAddhira#NyaM ~MvA &vaqdhAyaq saSu#krANAmEqva gRu#hNAtiq yO vA$ brAhmaqNO ba#huyAqjI tasyaq kuMByA#nAM gRuhNIyAqth sa hi gRu#hIqta va#satIvarIkO vasatIqvarI$rgRuhNAti paqSavOq vai 
va#satIqvarI$H paqSUnEqvA&&*raBya# gRuhIqtvOpa# vasatiq yada#nvIqpaM tiShTha#n gRuhNIqyAnniqrmArgu#kA asmAt paqSava#H syuH pratIqpaM tiShTha#n gRuhNAti pratiqruddhyaiqvAsmai# paqSUn gRu#hNAqtIndrO#- [ ] 7

TS 6.4.2.3
vRuqtrama#haqn^th sO$&(1q)pO$&(1q)Bya#mriyataq tAsAqM ~MyanmEddhya#M ~Myaqj~jiyaq(gm)q sadE#vaqmAsIqt tadatya#mucyataq tA vaha#ntIraBavaqn vaha#ntInAM gRuhNAtiq yA Eqva mEddhyA# yaqj~jiyAqH sadE#vAq ApaqstA sA#mEqva gRu#hNAtiq nAntaqmA vaha#ntIqratI#yAqd- yada#ntaqmA vaha#ntIratIqyAd yaqj~jamati# manyEtaq na sthA#vaqrANA$M gRuhNIyAqd varu#NagRuhItAq vai sthA#vaqrA yath sthA#vaqrANA$MM gRuhNIqyAd- [ ] 8

TS 6.4.2.4
-varu#NEnAsya yaqj~jaM grA#hayEqd yadvai divAq Bava#tyaqpO rAtriqH pra vi#Satiq tasmA$t tAqmrA ApOq divA# dadRuSrEq yannaktaqM Bava#tyaqpO&haqH pra vi#Satiq tasmA$ccaqndrA ApOq nakta#M dadRuSrE CAqyAyai# cAq&&*tapa#taSca saqdhauM gRu#hNAtya-hOrAqtrayO#rEqvAsmaiq varNa#M gRuhNAti haqviShma#tIriqmA Apaq ityA#ha 
haqviShkRu#tAnAmEqva gRu#hNAti haqviShmA(gm)# astuq- [ ] 9

TS 6.4.2.5
sUryaq ityA#haq saSu#krANAmEqva gRu#hNAtyanuqShTuBA# gRuhNAtiq vAgvA a#nuqShTug vAqcaivainAqH sar^va#yA gRuhNAtiq catu#ShpadayaqrcA gRu#hNAtiq triH sA#dayati saqpta saM pa#dyantE saqptapa#dAq Sakva#rI paqSavaqH Sakva#rI paqSUnEqvAva# rundhEq &smai vai lOqkAyaq gAr.ha#patyaq A dhI#yatEq&muShmA# AhavaqnIyOq yad gAr.ha#patya upasAqdayE#daqsmin ~MlOqkE pa#SuqmAn^th syAqd yadA#havaqnIyEq&muShmi#n- [ ] 10

TS 6.4.2.6
~MlOqkE pa#SuqmAn^th syA#duqBayOqrupa# sAdayatyuqBayO#rEqvaina#M ~MlOqkayO$H paSuqmanta#M karOti saqr^vataqH pari# haratiq rakSha#sAqmapa#hatyA indrAgniqyOrBA#gaqdhEyIqH sthEtyA#ha yathAyaqjurEqvaitadAgnI$ddhraq upa# 
vAsayatyEqtadvai yaqj~jasyApa#rAjitaqM ~MyadAgnI$ddhraqM ~MyadEqva yaqj~jasyApa#rAjitaqM tadEqvainAq upa# vAsayatiq yataqH Kaluq vai yaqj~jasyaq vita#tasyaq na kriqyatEq ( ) tadanu# yaqj~ja(gm) rakShAq(gg)qsyava# carantiq yad vaha#ntInAM gRuqhNAti# kriqyamA#NamEqva tad yaqj~jasya# SayEq rakSha#sAq-mana#nvavacArAyaq na hyE#tA IqlayaqntyA 
tRu#tIyasavaqnAt pari# SErE yaqj~jasyaq saMta#tyai || 11
(syAq - dindrO# - gRuhNIqyA - da#stvaq - muShmi#n - kriqyatEq - ShaDvi(gm)#SatiSca) (A2)

TS 6.4.3.1
braqhmaqvAqdinO# vadantiq sa tvA a#ddhvaqryuH syAqdyaH sOma#mupAvaqharaqn^th sar^vA$ByO dEqvatA$Bya upAvaqharEqditi# hRuqdE tvEtyA#ha manuqShyE$Bya EqvaitEna# karOtiq mana#sEq tvEtyA#ha piqtRuBya# EqvaitEna# karOti diqvE tvAq sUryA#yaq tvEtyA#ha dEqvEBya# EqvaitEna# karOtyEqtAva#tIqr^vai dEqvatAqstABya# Eqvainaq(gm)q sar^vA$Bya uqpAva#harati puqrA vAqcaH- [ ] 12

TS 6.4.3.2
prava#ditOH prAtaranuvAqkamuqpAka#rOtiq yAva#tyEqva vAk tAmava# rundhEq &pO&grE#&BiqvyAha#rati yaqj~jO vA ApO# yaqj~jamEqvABi vAcaqM ~MvisRu#jatiq sar^vA#Niq CandAq(gg)qsyanvA#ha paqSavOq vai CandA(gm)#si paqSUnEqvAva# rundhE 
gAyatriqyA tEja#skAmasyaq pari# daddhyAt triqShTuBE$ndriqya kA#masyaq jaga#tyA paqSukA#masyAnuqShTuBA$ pratiqShThAkA#masya paq~gktyA yaqj~jakA#masya viqrAjA&nna#kAmasya SRuqNOtvaqgniH saqmidhAq hava#M- [ ] 13

TS 6.4.3.3
maq ityA#ha saviqtRupra#sUta Eqva dEqvatA$ByO niqvEdyAqpO&cCai$tyaqpa i#Shya hOtaqrityA#hEShiqta(gm) hi karma# kriqyatEq maitrA#varuNasya camasAddhvaryaqvA draqvEtyA#ha miqtrAvaru#Nauq vA aqpAM nEqtArauq tAByA#mEqvainAq acCai#tiq dEvI#rApO apAM napAqdityAqhA&&*hu#tyaiqvainA# niqShkrIya# gRuhNAqtyathO# haqviShkRu#tAnA-mEqvABiGRu#tAnAM gRuhNAtiq- [ ] 14

TS 6.4.3.4
kAr.Shi#raqsItyA#haq Sama#lamEqvA&&*sAqmapa# plAvayati samuqdrasyaq vO&kShi#tyAq unna#yaq ityA#haq tasmA#daqdyamA#nAH pIqyamA#nAq ApOq na kShI#yantEq yOniqr^vai yaqj~jasyaq cAtvA#laM ~Myaqj~jO va#satIqvarIr#.hOtRucamaqsaM ca# maitrAvaruNacamaqsaM ca# saq(gg)qsparSya# vasatIqvarIqr^vyAna#yati yaqj~jasya# sayOniqtvAyAthOq svAdEqvainAq yOnEqH pra ja#nayaqtyaddhvaqryO&vE#raqpA(3) ityA#hOqtE ( ) -ma#nannamuruqtEmAH 
paqSyEtiq vAvaitadA#haq yadya#gniShTOqmO juqhOtiq yad yuqkthya#H pariqdhau ni mA$rShTiq yad ya#tirAqtrO yajuqr^vadaqn pra pa#dyatE yaj~jakratUqnAM ~MvyAvRu#ttyai || 15 
(vAqcO-hava#-maqBiGRu#tAnAM gRuhNAtyuq - ta - pa~jca#vi(gm)SatiSca) (A3)

TS 6.4.4.1
dEqvasya# tvA saviqtuH prasa#vaq itiq grAvA#NaqmA da#ttEq prasU$tyA aqSvinO$-rbAqhuByAqmityA#hAqSvinauq hi dEqvAnA#maddhvaqryU AstA$M pUqShNO hastA$ByAqmityA#haq yatyai# paqSavOq vai sOmO$ vyAqna u#pA(gm)Suqsava#nOq yadu#pA(gm)Suqsava#na-maqBi mimI#tE vyAqnamEqva paqSuShu# dadhAqtIndrA#yaq tvEndrA#yaq tvEti# mimItaq indrA#yaq hi sOma# AhriqyatEq pa~jcaq kRutvOq yaju#ShA mimItEq- [ ] 16

TS 6.4.4.2
pa~jcA$kSharA paq~gktiH pA~gktO# yaqj~jO yaqj~jamEqvAva# rundhEq pa~jcaq kRutva#stUqShNIM daSaq saM pa#dyantEq daSA$kSharA viqrADanna#M ~MviqrAD viqrAjaiqvAnnAdyaqmava# rundhE SvAqtrAH stha# vRutraqturaq ityA#haiqSha vA aqpA(gm) sO#mapIqthO ya EqvaM ~MvEdaq nAPsvArtiqmArcCa#tiq yattE# sOma diqvi jyOtiqrityA#haiqBya Eqvaina#M- [ ] 17

TS 6.4.4.3
~MlOqkEByaqH saM Ba#ratiq sOmOq vai rAjAq diSOq&Bya#ddhyAyaqth sa diSO&nuq prAvi#Saqt prAgapAqguda#gadhaqrAgityA#ha diqgBya Eqvainaq(gm)q saM Ba#raqtyathOq diSa# EqvAsmAq ava# ruqndhE &mbaq ni ShvaqrEtyA#haq kAmu#kA Enaq(gg)q striyO# Bavantiq ya EqvaM ~MvEdaq yat tE# sOqmAdA$ByaqM nAmaq jAgRuqvItyA#- [ ] 18

TS 6.4.4.4
-haiqSha vai sOma#sya sOmapIqthO ya EqvaM ~MvEdaq na sauqmyAmArtiqmArcCa#tiq Gnantiq vA Eqtath sOmaqM ~Myada#BiShuqNvantyaq(gm)q SUnapa# gRuhNAtiq trAya#ta Eqvaina#M prAqNA vA aq(gm)qSava#H paqSavaqH sOmOq &(gm)qSUn punaqrapi# sRujati prAqNAnEqva paqSuShu# dadhAtiq dvaudvAqvapi# sRujatiq tasmAqd dvaudvau$ prAqNAH || 19
(yaju#ShA mimIta - EnaqM - jAgRuqvItiq - catu#ScatvAri(gm)Sacca) (A4)

TS 6.4.5.1
prAqNO vA EqSha yadu#pAq(gm)qSu ryadupAq(gg)qSva#grAq grahA# gRuqhyantE$ prAqNamEqvAnuq pra ya#ntyaruqNO ha# smAq&&*haupa#vESiH prAtassavaqna EqvAhaM ~Myaqj~ja(gm) sa(gg) sthA#payAmiq tEnaq tataqH sa(gg)sthi#tEna carAqmItyaqShTau kRutvO&grEq-&BiShu#NO-tyaqShTAkSha#rA gAyaqtrI gA#yaqtraM prA#tassavaqnaM prA#tassavaqnamEqva tEnA$ &&*pnOqtyEkA#daSaq kRutvO$ dviqtIyaq-mEkA#daSAkSharA triqShTup traiShTu#BaqM mAddhya#diMnaq(gm)q- [ ] 20

TS 6.4.5.2
sava#naqM mAddhya#ndinamEqva sava#naqM tEnA$&&*pnOtiq dvAda#Saq kRutva#stRuqtIyaqM dvAda#SAkSharAq jaga#tIq jAga#taM tRutIyasavaqnaM tRu#tIyasavaqnamEqva tEnA$ &&*pnOtyEqtA(gm) haq vAva sa yaqj~jasyaq sa(gg)sthi#timuvAqcA 
ska#ndAqyAska#nnaq(gm)q hi tad-yad-yaqj~jasyaq sa(gg)sthi#tasyaq skandaqtyathOq KalvA#hurgAyaqtrI vAva prA#tassavaqnE nAtiqvAdaq ityana#tivAduka EnaqM BrAtRu#vyO Bavatiq ya EqvaM ~MvEdaq tasmA#daqShTAva#ShTauq- [ ] 21

TS 6.4.5.3
kRutvO#&BiqShutya#M brahmavAqdinO# vadanti paqvitra#vantOq&nyE grahA# gRuqhyantEq kiMpa#vitra upAq(gm)qSuritiq vAkpa#vitraq iti# brUyAd-vAqcaspata#yE pavasva vAjiqnnityA#ha vAqcaivaina#M pavayatiq vRuShNO# aq(gm)qSuByAqmityA#haq vRuShNOq hyE#tAvaq(gm)qSU yau sOma#syaq gaBa#stipUtaq ityA#haq gaBa#stinAq hyE#naM paqvaya#ti 
dEqvO dEqvAnA$M paqvitra#maqsItyA#ha dEqvO hyE#Sha- [ ] 22

TS 6.4.5.4
san dEqvAnA$M paqvitraqM ~MyEShA$M BAqgO&siq tEByaqstvEtyA#haq yEShAq(gg)q hyE#Sha BAqgastEBya# EnaM gRuqhNAtiq svAM kRu#tOq&sItyA#ha prAqNamEqva svama#kRutaq madhu#matIrnaq iSha#skRuqdhItyA#haq sar^va#mEqvAsmA# iqda(gg) sva#dayatiq viSvE$Bya-stvEndriqyEByO# diqvyEByaqH pArtthi#vEByaq ityA#hOqBayE$ShvEqva dE#vamanuqShyEShu# 
prAqNAn da#dhAtiq mana#stvAq- [ ] 23

TS 6.4.5.5
&ShTvityA#haq mana# EqvASnu#ta uqr^va#ntari#kShaq-manviqhItyA#hA-ntarikShadEvaqtyO# hi prAqNaH svAhA$ tvA suBavaqH sUryAqyEtyA#ha prAqNA vai svaBa#vasO dEqvAstEShvEqva paqrOkSha#M juhOti dEqvEBya#stvA marIciqpEByaq ityA#hA 
&&*diqtyasyaq vai raqSmayO# dEqvA ma#rIciqpAstEShAqM tad BA#gaqdhEyaqM tAnEqva tEna# prINAtiq yadi# kAqmayE#taq var.Shu#kaH paqrjanya#H- [ ] 24

TS 6.4.5.6
syAqditiq nIcAq hastE#naq ni mRu#jyAqd-vRuShTi#mEqva ni ya#cCatiq yadi# kAqmayEqtAva#r.ShukaH syAqdityu#ttAqnEnaq ni mRu#jyAqd-vRuShTi#mEqvOd-ya#cCatiq yadya#BiqcarE#daqmuM jaqhyatha# tvA hOShyAqmIti# brUyAqdAhu#timEqvaina#M prEqPsan ha#ntiq yadi# dUqrE syAdA tami#tOstiShThEt prAqNamEqvAsyA#nuqgatya# hantiq yadya#BiqcarE#daqmuShya#- [ ] 25

TS 6.4.5.7
tvA prAqNE sA#dayAqmIti# sAdayEqdasa#nnOq vai prAqNaH prAqNamEqvAsya# sAdayati ShaqDBiraq(gm)qSuBi#H pavayatiq ShaD vA Ruqtava# RuqtuBi#rEqvaina#M pavayatiq triH pa#vayatiq traya# iqmE lOqkA EqBirEqvaina#M ~MlOqkaiH pa#vayati brahmavAqdinO# vadantiq kasmA$th saqtyAt traya#H paSUqnA(gm) hastA#dAnAq itiq yat triru#pAq(gm)q Su(gm) hastE#na vigRuqhNAtiq tasmAqt traya#H paSUqnA(gm) hastA#dAnAqH puru#ShO ( ) haqstI maqrkaTa#H || 26 
(mAdhya#diMna - maqShTAva#ShTA - vEqSha - mana#stvA - paqrjanyOq - &muShyaq - puru#ShOq - dvE ca#) (A5)

TS 6.4.6.1
dEqvA vai yad yaqj~jE&ku#r^vataq tadasu#rA akur^vataq tE dEqvA u#pAq(gm)qSau yaqj~ja(gm) saq(gg)qsthApya#mapaSyaqn tamu#pAq(gm)qSau sama#sthApayaqn tE&su#rAq vajra#muqdyatya# dEqvAnaqByA#yantaq tE dEqvA biBya#taq indraqmupA#dhAvaqn tAnindrO$&ntaryAqmENAqntara#dhattaq tada#ntaryAqmasyA$ntaryAmaqtvaM ~Myada#ntaryAqmO gRuqhyatEq BrAtRu#vyAnEqva tad yaja#mAnOq&ntad^^rdha#ttEq &ntastE#- [ ] 27

TS 6.4.6.2
dadhAmiq dyAvA#pRuthiqvI aqntaruq-r^va#ntari#kShaq-mityA#haiqBirEqva lOqkairyaja#mAnOq BrAtRu#vyAnaqntad^^rdha#ttEq tE dEqvA a#manyaqntEndrOq vA iqdama#BUqdyad vaqya(gg) sma itiq tE$&bruvaqn maGa#vaqnnanu# naq A BaqjEti# saqjOShA# dEqvairava#raiqH paraiqScEtya#bravIqdyE caiqva dEqvAH parEq yE cAva#rEq tAnuqBayA#- [ ] 28

TS 6.4.6.3
naqnvABa#jath saqjOShA# dEqvairava#raiqH paraiqScEtyA#haq yE caiqva dEqvAH parEq yE cAva#rEq tAnuqBayA#-naqnvABa#ja-tyantaryAqmE ma#Gavan mAdayaqsvEtyA#ha yaqj~jAdEqva yaja#mAnaqM nAntarE$tyupayAqma-gRu#hItOq &sItyA#hApAqnasyaq dhRutyaiq yaduqBAva#paviqtrau gRuqhyEyA#tAM prAqNama#pAqnO&nuq nyRu#cCEt praqmAyu#kaH syAt paqvitra#vAnantaryAqmO gRu#hyatE- [ ] 29

TS 6.4.6.4
prANApAqnayOq-r^vidhRu#tyai prANApAqnau vA Eqtau yadu#pA(gg)SvantaryAqmau vyAqna u#pA(gm)Suq sava#nOq yaM kAqmayE#ta praqmAyu#kaH syAqdityasa(gg)# spRuShTauq tasya# sAdayEd-vyAqnEnaiqvAsya# prANApAqnau vi cCi#natti tAqjak pra mI#yatEq yaM kAqmayE#taq sar^vaqmAyu#riyAqditiq sa(gg) spRu#ShTauq tasya# sAdayEd-vyAqnEnaiqvAsya# prANApAqnau saM ta#nOtiq sar^vaqmAyu#rEti || 30
(taq - uqBayA$n - gRuhyatEq - catu#ScatvAri(gm)Sacca) (A6)

TS 6.4.7.1
vAgvA EqShA yadai$ndravAyaqvO yadai$ndravAyaqvAgrAq grahA# gRuqhyantEq vAca#mEqvAnuq pra ya#nti vAqyuM dEqvA a#bruvaqn^th sOmaq(gm)q rAjA#na(gm) hanAqmEtiq sO$&bravIqd vara#M ~MvRuNaiq mada#grA Eqva vOq grahA# gRuhyAntAq itiq tasmA#daindravAyaqvAgrAq grahA# gRuhyantEq tama#Gnaqn^th sO#&pUyaqt taM dEqvA nOpA#dhRuShNuvaqn tE vAq yuma#bruvanniqmaM na#H svadaqyE- [ ] 31

TS 6.4.7.2
-tiq sO$&bravIqd vara#M ~MvRuNai maddEvaqtyA$nyEqva vaqH pAtrA$NyucyAntAq itiq tasmA$nnAnAdEvaqtyA#niq santi# vAyaqvyA$nyucyantEq tamE$ByO vAqyurEqvAsva#dayaqt tasmAqdyat pUya#tiq tat pra#vAqtE vi Sha#janti vAqyur.hi tasya# pavayiqtA sva#dayiqtA tasya# viqgraha#NaqM nAvi#ndaqn^th sAdi#tirabravIqd vara#M ~MvRuNAq athaq mayAq vi gRu#hNIddhvaM maddEvaqtyA# Eqva vaqH sOmA$H - [ ] 32

TS 6.4.7.3
saqnnA a#saq-nnityu#payAqmagRu#hItOq&sI-tyA#hA-ditidEvaqtyA$stEnaq yAniq hi dA#ruqmayA#Niq pAtrA$Nyaqsyai tAniq yOnEqH saMBU#tAniq yAni# mRuqnmayA#ni sAqkShAt tAnyaqsyai tasmA#dEqvamA#haq vAgvai parAqcya-
vyA#kRutA&vadaqt tE dEqvA indra#mabruvanniqmAM nOq vAcaqM ~MvyAkuqr^vitiq sO$&bravIqd vara#M ~MvRuNaiq mahya#M caiqvaiSha vAqyavE# ca saqha ( ) gRu#hyAtAq itiq tasmA#daindravAyaqvaH saqha gRu#hyatEq tAmindrO# maddhyaqtO#&vaqkramyaq vyAka#rOqt tasmA#diqyaM ~MvyAkRu#tAq vAgu#dyatEq tasmA$th saqkRudindrA#ya 
maddhyaqtO gRu#hyatEq dvir^vAqyavEq dvau hi sa varAqvavRu#NIta || 33
(svaqdaqyaq - sOmA$H - saqhA - ShTAvi(gm)#SatiSca) (A7)

TS 6.4.8.1
miqtraM dEqvA a#bruvaqn^th sOmaq(gm)q rAjA#na(gm) hanAqmEtiq sO$&bravIqnnAha(gm) sar^va#syaq vA aqhaM miqtramaqsmItiq tama#bruvaqnq. hanA#maiqvEtiq sO$&bravIqd vara#M ~MvRuNaiq paya#saiqva mEq sOma(gg)# SrINaqnnitiq tasmA$n-maitrAvaruqNaM paya#sA SrINantiq tasmA$t paqSavO&pA$krAman miqtraH san krUqrama#kaqriti# krUqrami#vaq 
Kaluq vA EqShaH - [ ] 34

TS 6.4.8.2
ka#rOtiq yaH sOmE#naq yaja#tEq tasmA$t paqSavO&pa# krAmantiq yanmai$trAvaruqNaM paya#sA SrIqNAti# paqSuBi#rEqva tanmiqtra(gm) sa#maqd^^rdhaya#ti paqSuBiqryaja#mAnaM puqrA Kaluq vAvaivaM miqtrO#&vEqdapaq mat krUqraM caqkruSha#H paqSava#H kramiShyaqntItiq tasmA#dEqvama#vRuNItaq varu#NaM dEqvA a#bruvaqn tvayA&(gm)#SaqBuvAq sOmaq(gm)q rAjA#na(gm) hanAqmEtiq sO$&bravIqd vara#M ~MvRuNaiq mahya#M caiq- [ ] 35

TS 6.4.8.3
vaiSha miqtrAya# ca saqha gRu#hyAtAq itiq tasmA$nmaitrAvaruqNaH saqha gRu#hyatEq tasmAqd rAj~jAq rAjA#nama(gm)SaqBuvA$ Gnantiq vaiSyE#naq vaiSya(gm)# SUqdrENa# SUqdraM na vA iqdaM divAq na nakta#mAsIqdavyA#vRuttaqM tE dEqvA 
miqtrAvaru#NAvabruvanniqdaM nOq vivA#sayataqmitiq tAva#brUtAqM ~Mvara#M ~MvRuNAvahAq Eka# EqvA&&*vat pUr^vOq grahO# gRuhyAtAq itiq tasmA#daindravAyaqvaH ( ) pUr^vO# maitrAvaruqNAd-gRu#hyatE prANApAqnau hyE#tau yadu#pA(gg)-SvantaryAqmau miqtrO&haqraja#nayaqd-varu#NOq rAtriqM tatOq vA iqdaM ~Mvyau$cCaqdyan-mai$trAvaruqNO 
gRuqhyatEq vyu#ShTyai || 36 
(EqSha - cai$ - ndravAyaqvO - dvAvi(gm)#SatiSca) (A8)

TS 6.4.9.1
yaqj~jasyaq SirO$&cCidyataq tE dEqvA aqSvinA#vabruvan BiqShajauq vai stha# iqdaM ~Myaqj~jasyaq SiraqH prati# dhattaqmitiq tAva#brUtAqM ~Mvara#M ~MvRuNAvahaiq graha# Eqva nAqvatrApi# gRuhyatAqmitiq tAByA#-mEqtamA$Sviqna-ma#gRuhNaqn tatOq vai tau yaqj~jasyaq SiraqH pratya#dhattAqM ~MyadA$SviqnO gRuqhyatE# yaqj~jasyaq niShkRu#tyaiq tau dEqvA a#bruvaqnnapU#tauq vA iqmau ma#nuShyacaqrau- [ ] 37

TS 6.4.9.2
BiqShajAqvitiq tasmA$d brAhmaqNEna# BEShaqjaM na kAqrya#mapU#tOq hyE$(1q)ShO# &mEqddhyO yO BiqShaktau ba#hiShpavamAqnEna# pavayiqtvA tAByA#-mEqtamA$Sviqna-ma#gRuhNaqn tasmA$d bahiShpavamAqnE stuqta A$SviqnO gRu#hyatEq tasmA#dEqvaM ~MviqduShA# bahiShpavamAqna u#paqsadya#H paqvitraqM ~Mvai ba#hiShpavamAqna AqtmAna#mEqva pa#vayatEq tayO$&strEqdhA BaiSha#jyaqM ~Mvi nya#dadhuraqgnau tRutI#yamaqPsu tRutI#yaM brAhmaqNE tRutI#yaqM tasmA#dudapAqtra- [ ] 38

TS 6.4.9.3
-mu#paniqdhAya# brAhmaqNaM da#kShiNaqtO niqShAdya# BEShaqjaM ku#ryAqd yAva#dEqva BE#ShaqjaM tEna# karOti saqmad^^rdhu#kamasya kRuqtaM Ba#vati brahmavAqdinO# vadantiq  kasmA$th saqtyAdEka#pAtrA dvidEvaqtyA# gRuqhyantE$ dviqpAtrA# hUyantaq itiq yadEka#pAtrA gRuqhyantEq tasmAqdEkO$&ntaraqtaH prAqNO dviqpAtrA# hUyantEq tasmAqd dvaudvau# baqhiShTA$t prAqNAH prAqNA vA EqtE yad dvi#dEvaqtyA$H paqSavaq iDAq yadiDAqM pUr^vA$M dvidEvaqtyE$Bya upaqhvayE#ta- [ ] 39

TS 6.4.9.4
paqSuBi#H prAqNAnaqntarda#dhIta praqmAyu#kaH syAd dvidEvaqtyA$n BakShayiqtvEDAqmupa# hvayatE prAqNAnEqvA&&*tman dhiqtvA paqSUnupa# hvayatEq vAgvA ai$ndravAyaqvaScakShu#-rmaitrAvaruqNaH SrOtra#mASviqnaH puqrastA#daindravAyaqvaM Ba#kShayatiq tasmA$t puqrastA$d vAqcA va#dati puqrastA$nmaitrAvaruqNaM tasmA$t 
puqrastAqccakShu#ShA paSyati saqr^vata#H pariqhAra#mASviqnaM tasmA$th saqr^vataqH SrOtrE#Na SRuNOti prAqNA vA EqtE yad dvi#dEvaqtyA#- [ ] 40

TS 6.4.9.5
ari#ktAniq pAtrA#Ni sAdayatiq tasmAqdari#ktA antaraqtaH prAqNA yataqH Kaluq vai yaqj~jasyaq vita#tasyaq na kriqyatEq tadanu# yaqj~ja(gm) rakShAq(gg)qsyava# carantiq yadari#ktAniq pAtrA#Ni sAqdaya#ti kriqyamA#NamEqva tad yaqj~jasya# SayEq rakSha#sAq -mana#nvavacArAyaq dakShi#Nasya haviqd^^rdhAnaqsyOtta#rasyAM ~MvartaqnyA(gm) sA#dayati vAqcyE#va vAca#M dadhAqtyA tRu#tIyasavaqnAt pari# SErE yaqj~jasyaq santa#tyai || 41
(maqnuqShyaqcaqrA - vu#dapAqtra - mu#paqhvayE#ta - dvidEvaqtyA$H - ShaTca#tvAri(gm)Sacca) (A9)

TS 6.4.10.1
bRuhaqspati#rdEqvAnA$M puqrOhi#taq AsIq-cCaNDAqmarkAq-vasu#rANAqM brahma#N vantO dEqvA Asaqn brahma#N vaqntO&su#rAqstE$(1q) &nyO$&nyaM nASa#knuva-nnaqBiBa#vituqM tE dEqvAH SaNDAqmarkAq-vupA#mantrayantaq tA va#brUtAqM ~Mvara#M ~MvRuNAvahaiq grahA#vEqva nAqvatrApi# gRuhyEtAqmitiq tAByA#mEqtau SuqkrAmaqn^thinA#-vagRuhNaqn tatO# dEqvA aBa#vaqn parA&su#rAq yasyaiqvaM ~MviqduSha#H SuqkrAmaqn^thinau# gRuqhyEtEq Ba#vatyAqtmanAq parA$- [ ] 42

TS 6.4.10.2
&syaq BrAtRu#vyO Bavatiq tau dEqvA a#paqnudyAq&&*tmanaq indrA#yAjuhavuq-rapa#nuttauq SaNDAqmarkau# saqhAmunEti# brUyAqdyaM dviqShyAdyamEqva dvEShTiq tEnai#nau saqhApa# nudatEq sa pra#thaqmaH saMkRu#ti-r^viqSvakaqrmEtyEqvainA#-vAqtmanaq indrA#yA-juhavuqrindrOq hyE#tAni# rUqpANiq kari#kraqdaca#radaqsau vA A#diqtyaH SuqkraScaqndramA# maqn^thya#piq-gRuhyaq prA~jcauq ni- [ ] 43

TS 6.4.10.3
-ShkrA#mataq-stasmAqt prA~jcauq yantauq na pa#Syanti praqtya~jcA#vAqvRutya# juhutaqstasmA$t praqtya~jcauq yantau# paSyantiq cakShu#ShIq vA EqtE yaqj~jasyaq yacCuqkrAmaqn^thinauq nAsi#kOttaravEqdiraqBita#H pariqkramya# juhutaqstasmA#daqBitOq nAsi#kAqM cakShu#ShIq tasmAqnnAsi#kayAq cakShu#ShIq vidhRu#tE saqr^vataqH pari# 
krAmatOq rakSha#sAqmapa#hatyai dEqvA vai yAH prAcIqrAhu#tIqraju#havuqryE puqrastAqdasu#rAq Asaqn tA(gg)stABiqH prA- [ ] 44

TS 6.4.10.4
-Nu#dantaq yAH praqtIcIqryE paqScAdasu#rAq Asaqn tA(gg)stABiqrapA#nudantaq prAcI#raqnyA Ahu#tayO hUqyantE$ praqtya~jcau# SuqkrAmaqn^thinau# paqScAccaiqva puqrastA$ccaq yaja#mAnOq BrAtRu#vyAqn pra Nu#datEq tasmAqt parA#cIH praqjAH pra vI#yantE praqtIcI$rjAyantE SuqkrAmaqn^thinauq vA anu# praqjAH pra jA#yantEq&ttrIScAqdyA$Sca suqvIrA$H praqjAH pra#jaqnayaqn parI#hi SuqkraH SuqkraSO#ciShA- [ ] 45

TS 6.4.10.5
supraqjAH praqjAH pra#jaqnayaqn parI#hi maqn^thI maqn^thiSO#ciqShEtyA#haiqtA vai suqvIrAq yA aqttrIrEqtAH su#praqjA yA AqdyA# ya EqvaM ~MvEdAqtrya#sya praqjA jA#yatEq nA&&dyA$ praqjApa#tEqrakShya#Svayaqt tat parA#&&*pataqt tad vika#~gkataqM prAvi#Saqt tad vika#~gkatEq nAra#mataq tad yavaqM prAvi#Saqt tad yavE#&ramataq tad yava#sya- [ ] 46

TS 6.4.10.6
yavaqtvaM ~Myad vaika#~gkataM man^thipAqtraM Bava#tiq saktu#BiH SrIqNAti# praqjApa#tErEqva taccakShuqH saM Ba#rati brahmavAqdinO# vadantiq kasmA$th saqtyAnma#n^thipAqtra(gm) sadOq nASnu#taq ityA$rtapAqtra(gm) hIti# brUyAqd-yada#SnuvIqtAndhO$&ddhvaqryuH syAqdArtiqmArcCEqt tasmAqnnASnu#tE || 47 
(AqtmanAq parAq - ni - Shpra - SuqkraSO#ciShAq - yava#sya - saqptatri(gm)#Sacca) (A10)

TS 6.4.11.1
dEqvA vai yad yaqj~jE&ku#r^vataq tadasu#rA akur^vataq tE dEqvA A$grayaqNAgrAqn grahA#napaSyaqn tAna#gRuhNataq tatOq vai tE&graqM paryA#yaqnaq. yasyaiqvaM ~MviqduSha# AgrayaqNAgrAq grahA# gRuqhyantE&gra#mEqva sa#mAqnAnAqM paryE#ti ruqgNava#tyaqrcA BrAtRu#vyavatO gRuhNIyAqd-BrAtRu#vyasyaiqva ruqktvAgra(gm)# samAqnAnAqM paryE#tiq yE dE#vA diqvyEkA#daSaq sthEtyA#haiq- [ ] 48

TS 6.4.11.2
-tAva#tIqr^vai dEqvatAqstABya# Eqvainaq(gm)q sar^vA$ByO gRuhNAtyEqSha tEq yOniq r^viSvE$ByastvA dEqvEByaq ityA#ha vaiSvadEqvO hyE#Sha dEqvata#yAq vAgvai dEqvEByO-&pA$krAmad-yaqj~jAyAti#ShThamAnAq tE dEqvA vAqcyapa#krAntAyAM tUqShNIM grahA#nagRuhNataq sAma#nyataq vAgaqntarya#ntiq vai mEtiq sA&&gra#yaqNaM pratyAga#cCaqt 
tadA$grayaqNasyA$&&grayaNaqtvaM- [ ] 49

TS 6.4.11.3
tasmA#dAgrayaqNE vAgvi sRu#jyatEq yat tUqShNIM pUr^vEq grahA# gRuqhyantEq yathA$thsAqrIya#ti maq AKaq iya#tiq nApa# rAthsyAq-mItyu#pAvasRuqjatyEqvamEqva tada#ddhvaqryurA$grayaqNaM gRu#hIqtvA yaqj~jamAqraByaq vAcaqM ~Mvi sRu#jatEq trir.hiM ka#rOtyudgAqtRU-nEqva tad vRu#NItE praqjApa#tiqr^vA EqSha yadA$grayaqNO yadA$grayaqNaM gRu#hIqtvA hi#M kaqrOti# praqjApa#tirEqva- [ ] 50

TS 6.4.11.4
tat praqjA aqBi ji#Gratiq tasmA$d vaqthsaM jAqtaM gauraqBi ji#GratyAqtmA vA EqSha yaqj~jasyaq yadA$grayaqNaH sava#nEsavanEq&Bi gRu#hNAtyAqtmannEqva yaqj~ja(gm) saM ta#nOtyuqpari#ShTAqdA na#yatiq rEta# Eqva tad da#dhAtyaqdhastAqdupa# gRuhNAtiq pra ja#nayatyEqva tadbra#hmavAqdinO# vadantiq kasmA$th saqtyAd-gA#yaqtrI kani#ShThAq Canda#sA(gm) saqtI sar^vA#Niq sava#nAni vahaqtItyEq ( )-Sha vai gA#yatriqyai vaqthsO yadA$grayaqNastamEqva tada#Biniqvartaq(gm)q sar^vA#Niq sava#nAni vahatiq tasmA$d vaqthsamaqpAkRu#taqM gauraqBi ni va#rtatE || 51
(AqhAq&& - graqyaqNaqtvaM - praqjApa#tirEqvE - ti# - vi(gm)SaqtiSca#) (A11)


Prasna KOr^vai with starting Padams Of 1 tO 11 Anuvaakams :- 
(yaqj~jEnaq tA u#paqyaDBi# - rdEqvA vai yaqj~jamAgnI$dhrE - brahmavAqdinaqH sa tvai - dEqvasyaq grAvA#NaM - prAqNO vA u#pAq(gg)qSva#grA - dEqvA vA u#pAq(gm)qSau - vAgvai - miqtraM - ~Myaqj~jasyaq - bRuhaqspati# - rdEqvA vA A$grayaqNAgrAq - nEkA#daSa)

KOr^vai with starting Padams Of 1, 11, 21 SEriEs Of Panchaatis :-
(yaqj~jEna# - lOqkE pa#SuqmAn^th syAqth - sava#naqM mAdhya#ndinaqM - ~MvAgvA - ari#ktAniq - tat praqjA - Eka#pa~jcAqSat)

First and Last Padam Of FOurtth Prasnam Of 6th Kandam
(yaqj~jEnaq - ni va#rtatE)

|| hari#H OM ||

|| kRuShNa yajur^vEdIya taittirIya saMhitAyAM ShaShThakANDE caturtthaH praSnaH samAptaH ||
-----------------------------------------------------------------------
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

6.5	 ShaShThakANDE pa~jcamaH praSnaH - sOmamantrabrAhmaNanirUpaNaM

TS 6.5.1.1
indrO# vRuqtrAyaq vajraqmuda#yacCaqth sa vRuqtrO vajrAqdudya#tAdabiBEqth sO$&bravIqnmA mEq pra hAqrastiq vA iqdaM mayi# vIqryaM# tat tEq pra dA$syAqmItiq tasmA# uqkthya#M prAya#cCaqt tasmai$ dviqtIyaqmuda#yacCaqth sO$&bravIqnmA maq pra hAqrastiq vA iqdaM mayi# vIqrya#M tat tEq pra dA$syAqmItiq- [ ] 1 

TS 6.5.1.2
tasmA# uqkthya#mEqva prAya#cCaqt tasmai# tRuqtIyaqmuda#yacCaqt taM ~MviShNuqranva#tiShThata jaqhItiq sO$&bravIqnmA mEq pra hAqrastiq vA iqdaM mayi# vIqrya#M tat tEq pra dA$syAqmItiq tasmA# uqkthya#mEqva prAya#cCaqt taM nirmA#yaM BUqtama#han yaqj~jO hi tasya# mAqyA&&sIqd-yaduqkthyO# gRuqhyata# indriqyamEqva- [ ] 2

TS 6.5.1.3
tad vIqrya#M ~Myaja#mAnOq BrAtRu#vyasya vRu~gktaq indrA#ya tvA bRuqhad-va#tEq vaya#svataq ityAqhEndrA#yaq hi sa taM prAya#cCaqt tasmai$ tvAq viShNa#vEq tvEtyA#haq yadEqva viShNu#raqnvati#ShThata jaqhItiq tasmAqd-viShNu#maqnvABa#jatiq trirnirgRu#hNAtiq trir.hi sa taM tasmaiq prAya#cCadEqSha tEq yOniqH puna#r.haviraqsItyA#haq puna#Hpunaq- [ ] 3

TS 6.5.1.4
-rhya#smA-nnirgRuqhNAtiq cakShuqr^vA Eqtad-yaqj~jasyaq yaduqkthya#-stasmA#duqkthya(gm)# huqta(gm) sOmA# aqnvAya#ntiq tasmA#dAqtmA cakShuqranvE#tiq tasmAqdEkaqM ~Myanta#M baqhavO&nu# yantiq tasmAqdEkO# bahUqnAM BaqdrO Ba#vatiq tasmAqdEkO# baqhvIrjAqyA vi#ndatEq yadi# kAqmayE#tA-ddhvaqryu-rAqtmAna#M ~Myaj~ja yaSaqsEnA$-rpayEyaq-mitya#ntaqrA&&ha#vaqnIya#M ca haviqd^^rdhAna#M caq tiShThaqnnava# nayE- [ ] 4

TS 6.5.1.5
dAqtmAna#mEqva ya#j~jayaSaqsEnA$rpayatiq yadi# kAqmayE#taq yaja#mAnaM ~Myaj~ja yaSaqsEnA$rpayEyaq-mitya#ntaqrA sa#dOhavid^^rdhAqnE tiShThaqnnava# nayEqd-yaja#mAnamEqva ya#j~jayaSaqsEnA$-rpayatiq yadi# kAqmayE#ta sadaqsyAn# 
yaj~ja yaSaqsEnA$-rpayEyaqmitiq sada# AqlaByAva# nayEth sadaqsyA#nEqva ya#j~jayaSaqsEnA$rpayati || 5
(itI$ - ndriqyamEqva - puna#H puna - rnayEqt - traya#stri(gm)Sacca) (A1)

TS 6.5.2.1
Ayuqr^vA Eqtad-yaqj~jasyaq yad dhruqva u#ttaqmO grahA#NAM gRuhyatEq tasmAqdAyu#H prAqNAnA#muttaqmaM mUqd^^rdhAna#M diqvO a#raqtiM pRu#thiqvyA ityA#ha mUqd^^rdhAna#mEqvaina(gm)# samAqnAnA$M karOti vaiSvAnaqramRuqtAya# jAqtamaqgnimityA#ha vaiSvAnaqra(gm) hi dEqvataqyA&&yu#ruBaqyatO# vaiSvAnarO gRuhyatEq tasmA#duBaqyata#H prAqNA aqdhastA$-ccOqpari#ShTA-ccAqrddhinOq&nyE grahA# gRuqhyantEq&d^^rdhI dhruqvastasmA#- [ ] 6

TS 6.5.2.2
-daqd^^rdhyavA$~g prAqNO$&nyEShA$M prAqNAnAqmupO$ptEq&nyE grahA$H sAqdyantE&nu#pOptE dhruqvastasmA#-daqsthnAnyAH praqjAH pra#tiqtiShTha#nti mAq(gm)qsEnAqnyA asu#rAq vA u#ttaraqtaH pRu#thiqvIM paqryAci#kIr.Shaqn tAM dEqvA dhruqvENA#dRu(gm)haqn tad dhruqvasya# dhruvaqtvaM ~Myad dhruqva u#ttaraqtaH sAqdyatEq dhRutyAq Ayuqr^vA Eqtad-yaqj~jasyaq yad dhruqva AqtmA hOtAq yaddhO#tRucamaqsE dhruqva-ma#vaqnaya#tyAqtmannEqva yaqj~jasyA- [ ] 7

TS 6.5.2.3
-yu#rdadhAti puqrastA#duqkthasyA#vaqnIyaq ityA#huH puqrastAqddhyAyu#ShO Buq~gktE ma#ddhyaqtO#&vaqnIyaq ityA#hurmaddhyaqmEnaq hyAyu#ShO Buq~gkta u#ttarAqd^^rdhE#&vaqnIyaq ityA#huruttaqmEnaq hyAyu#ShO Buq~gktE vai$SvadEqvyAmRuqci SaqsyamA#nAyAqmava# nayati vaiSvadEqvyO# vai praqjAH praqjAsvEqvA&&*yu#rdadhAti || 8
(dhruqvastasmA# - dEqva yaqj~jasyai - kAqnnaca#tvAriq(gm)qSacca#) (A2)

TS 6.5.3.1
yaqj~jEnaq vai dEqvAH su#vaqrgaM ~MlOqkamA#yaqn tE#&manyanta manuqShyA# nOq&nvABa#viShyaqntItiq tE sa#M~MvathsaqrENa# yOpayiqtvA su#vaqrgaM ~MlOqkamA#yaqn tamRuSha#ya RutugraqhairEqvAnuq prAjA#naqnaq. yadRu#tugraqhA gRuqhyantE# suvaqrgasya# lOqkasyaq praj~jA$tyaiq dvAda#Sa gRuhyantEq dvAda#Saq mAsA$H saM~MvathsaqraH sa#M~Mvathsaqrasyaq praj~jA$tyai saqha pra#thaqmau gRu#hyEtE saqhOttaqmau tasmAqd dvaudvA#vRuqtU u#BaqyatO#muKa-mRutupAqtraM Ba#vatiq kO- [ ] 9

TS 6.5.3.2
hi tad-vEdaq yata# RutUqnAM muKa#mRuqtunAq prEShyEtiq ShaT kRutva# Ahaq ShaDvA Ruqtava# RuqtUnEqva prI#NAtyRuqtuBiqriti# caqtuScatu#Shpada Eqva paqSUn prI#NAtiq dviH puna#r.RuqtunA#&&ha dviqpada# Eqva prI#NAtyRuqtunAq prEShyEtiq ShaT kRutva# AhaqrtuBiqriti# caqtustasmAq-ccatu#ShpAdaH paqSava# RuqtUnupa# jIvantiq dviH- [ ] 10

TS 6.5.3.3
puna#r.RuqtunA#&&haq tasmA$d-dviqpAdaqScatu#ShpadaH paqSUnupa# jIvantyRuqtunAq prEShyEtiq ShaT kRutva# AhaqrtuBiqriti# caqturdviH puna#r RuqtunA#&&hAq &&krama#NamEqva tath sEtuqM ~Myaja#mAnaH kurutE suvaqrgasya# lOqkasyaq sama#ShTyaiq nAnyO$&nyamanuq prapa#dyEtaq yadaqnyO$&nyama#nu praqpadyE#taqrtur. Ruqtumanuq prapa#dyEtaqrtavOq mOhu#kAH syuqH- [ ] 11

TS 6.5.3.4
prasi#ddhamEqvA-ddhvaqryurdakShi#NEnaq prapa#dyatEq prasi#ddhaM pratiprasthAqtOtta#rENaq tasmA#dAdiqtyaH ShaNmAqsO dakShi#NEnaitiq ShaDutta#rENO-payAqmagRu#hItO&si saq(gm)q sarpO$&sya(gm)haspaqtyAyaq tvEtyAqhAsti# trayOdaqSO mAsaq ityA#huqstamEqva tat prI#NAti || 12
(kO - jI#vantiq dviH - syuq - Scatu#stri(gm)Sacca) (A3)

TS 6.5.4.1
suqvaqrgAyaq vA EqtE lOqkAya# gRuhyantEq yadRu#tugraqhA jyOti#rindrAqgnI yadai$ndrAqgnamRu#tupAqtrENa# gRuqhNAtiq jyOti#rEqvAsmA# uqpari#ShTAd-dadhAti suvaqrgasya# lOqkasyAnu#KyAtyA OjOqBRutauq vA Eqtau dEqvAnAqM ~Myadi#ndrAqgnI 
yadai$ndrAqgnO gRuqhyataq Oja# EqvAva# rundhE vaiSvadEqva(gm) Su#krapAqtrENa# gRuhNAti vaiSvadEqvyO# vai praqjA aqsAvA#diqtyaH SuqkrO yad-vai$SvadEqva(gm)Su#krapAqtrENa# gRuqhNAtiq tasmA#daqsAvA#diqtyaH- [ ] 13

TS 6.5.4.2
sar^vA$H praqjAH praqtya~g~gudE#tiq tasmAqth sar^va# Eqva ma#nyatEq mAM pratyuda#gAqditi# vaiSvadEqva(gm) Su#krapAqtrENa# gRuhNAti vaiSvadEqvyO# vai praqjAstEja#H SuqkrO yad-vai$SvadEqva(gm) Su#krapAqtrENa# gRuqhNAti# praqjAsvEqva tEjO# dadhAti || 14
(tasmA#daqsAvA#diqtya - striq(gm)qSacca#) (A4)

TS 6.5.5.1
indrO# maqrudBiqH sAM~Mvi#dyEnaq mAddhya#ndinEq sava#nE vRuqtrama#haqnq. yanmAddhya#ndinEq sava#nE marutvaqtIyA# gRuqhyantEq vArtra#GnA Eqva tE yaja#mAnasya gRuhyantEq tasya# vRuqtraM jaqGnuSha# RuqtavO#&muhyaqn^thsa Ru#tupAqtrENa# marutvaqtIyA#nagRuhNAqt tatOq vai sa RuqtUn prAjA#nAqd-yadRu#tupAqtrENa# marutvaqtIyA# gRuqhyanta# RutUqnAM praj~jA$tyaiq vajraqM ~MvA EqtaM ~Myaja#mAnOq BrAtRu#vyAyaq pra ha#ratiq yanma#rutvaqtIyAq udEqva 
pra#thaqmEna#- [ ] 15

TS 6.5.5.2
yacCatiq pra ha#rati dviqtIyE#na stRuNuqtE tRuqtIyEqnA&&*yu#dhaqM ~MvA Eqtad-yaja#mAnaqH sa(gg) sku#rutEq yanma#rutvaqtIyAq dhanu#rEqva pra#thaqmO jyA dviqtIyaq iShu#stRuqtIyaqH pratyEqva pra#thaqmEna# dhattEq visRu#jati dviqtIyE#naq viddhya#ti tRuqtIyEqnEndrO# vRuqtra(gm) haqtvA parA$M parAqvata#-magacCaq-dapA#rAdhaqmitiq manya#mAnaqH sa hari#tO&Bavaqth sa EqtAn ma#rutvaqtIyA#-nAtmaqspara#NA-napaSyaqt tAna#gRuhNIta- [ ] 16

TS 6.5.5.3
prAqNamEqva pra#thaqmEnA$-spRuNutApAqnaM dviqtIyE#nAq&&tmAna#M tRuqtIyE#nA&&tmaqspara#NAq vA EqtE yaja#mAnasya gRuhyantEq yanma#rutvaqtIyA$H prAqNamEqva pra#thaqmEna# spRuNutE&pAqnaM dviqtIyE#nAq&&*tmAna#M tRuqtIyEqnEndrO# vRuqtrama#haqn taM dEqvA a#bruvan maqhAn vA aqyama#BUqdyO vRuqtramava#dhIqditiq tanma#hEqndrasya# mahEndraqtva(gm) sa EqtaM mA#hEqndra-mu#ddhAqra-muda#harata vRuqtra(gm) haqtvA&nyAsu# dEqvatAqsva ( ) dhiq yanmA#hEqndrO gRuqhyata# uddhAqramEqva taM ~Myaja#mAnaq uddha#ratEq&nyAsu# praqjAsvadhi# 
SukrapAqtrENa# gRuhNAti yajamAnadEvaqtyO# vai mA#hEqndrastEja#H SuqkrO yanmA#hEqndra(gm) Su#krapAqtrENa# gRuqhNAtiq yaja#mAna Eqva tEjO# dadhAti || 17
(praqthaqmEnA# - gRuhNIta - dEqvatA$svaq - ShTAvi(gm)#SatiSca) (A5)

TS 6.5.6.1
adi#tiH puqtrakA#mA sAqddhyEByO# dEqvEByO$ brahmaudaqnama#pacaqt tasyA# uqcCESha#Namadaduqstat prASnAqth sA rEtO#&dhattaq tasyai# caqtvAra# AdiqtyA a#jAyantaq sA dviqtIya#mapacaqth sA&ma#nyatOqcCESha#NAnma iqmE$&j~jataq 
yadagrE$ prASiqShyAmIqtO mEq vasI#yA(gm)sO janiShyantaq itiq sA&grEq prASnAqth sA rEtO#&dhattaq tasyaiq vyRu#ddhamAqNDama#jAyataq sA&&diqtyEBya# Eqva- [ ] 18

TS 6.5.6.2
tRuqtIya#mapacaqd-BOgA#ya ma iqda(gg) SrAqntamaqstvitiq tE$&bruvaqn vara#M ~MvRuNAmahaiq yO&tOq jAyA#tA aqsmAkaq(gm)q sa EkO#&saqdyO$&sya praqjAyAqmRuddhyA#tA aqsmAkaqM BOgA#ya BavAqditiq tatOq viva#svAnAdiqtyO# &jAyataq tasyaq vA iqyaM praqjA yanma#nuqShyA$stAsvEka# Eqvad^^rdhO yO yaja#tEq sa dEqvAnAqM BOgA#ya Bavati dEqvA vai yaqj~jA- [ ] 19

TS 6.5.6.3
-druqdra-maqntarA#yaqn^th sa A#diqtyAnaqnvAkra#mataq tE dvi#dEvaqtyA$n prApa#dyantaq tAn na pratiq prAya#cCaqn tasmAqdapiq vaddhyaqM prapa#nnaqM na pratiq praya#cCantiq tasmA$d dvidEvaqtyE$Bya AdiqtyO nirgRu#hyatEq yaduqcCESha#NAq-dajA#yantaq tasmA#duqcCESha#NAd-gRuhyatE tiqsRuBi#r. RuqgBirgRu#hNAti mAqtA piqtA 
puqtrastadEqva tanmi#thuqnamulbaqM garBO# jaqrAyuq tadEqva tan- [ ] 20

TS 6.5.6.4
-mi#thuqnaM paqSavOq vA EqtE yadA#diqtya Urgdadhi# daqddhnA ma#ddhyaqtaH SrI#NAqtyUrja#mEqva pa#SUqnAM ma#ddhyaqtO da#dhAti SRutAtaq~gkyE#na mEddhyaqtvAyaq tasmA#dAqmA paqkvaM du#hE paqSavOq vA EqtE yadA#diqtyaH pa#riqSritya# gRuhNAti pratiqruddhyaiqvAsmai# paqSUn gRu#hNAti paqSavOq vA EqtE yadA#diqtya EqSha ruqdrO 
yadaqgniH pa#riqSritya# gRuhNAti ruqdrAdEqva paqSUnaqntarda#dhA- [ ] 21

TS 6.5.6.5
-tyEqSha vai viva#svAnAdiqtyO yadu#pA(gm) Suqsava#naqH sa EqtamEqva sO#mapIqthaM pari# Sayaq A tRu#tIyasavaqnAd-viva#sva AdityaiqSha tE# sOmapIqtha ityA#haq viva#svantamEqvA&&*diqtya(gm) sO#mapIqthEnaq sama#d^^rdhayatiq yA diqvyA 
vRuShTiqstayA$ tvA SrINAqmItiq vRuShTi#kAmasya SrINIyAqd-vRuShTi#mEqvAva# rundhEq yadi# tAqjak praqskandEqd-var.Shu#kaH paqrjanya#H syAqdyadi# ciqramava#r.ShukOq na ( ) sA#dayaqtyasa#nnAqddhi praqjAH praqjAya#ntEq nAnuq vaSha#T karOtiq yada#nuvaShaTkuqryAd -ruqdraM praqjA aqnvava#sRujEqnna huqtvAnvI$kShEtaq yadaqnvIkShE#taq cakShu#rasya praqmAyu#ka(gg) syAqt tasmAqnnAnvIkShya#H || 22
(Eqva - yaqj~jA - jjaqrAyuq tadEqva tadaq - ntarda#dhAtiq - na - saqptavi(gm)#SatiSca) (A6)

TS 6.5.7.1
aqntaqryAqmaqpAqtrENa# sAviqtramA$grayaqNAd-gRu#hNAti praqjApa#tiqr^vA EqSha yadA$grayaqNaH praqjAnA$M praqjana#nAyaq na sA#dayaqtyasa#nnAqddhi praqjAH praqjAya#ntEq nAnuq vaSha#T karOtiq yada#nuvaShaTkuqryAd-ruqdraM praqjA aqnvava#sRujEdEqSha vai gA#yaqtrO dEqvAnAqM ~Myath sa#viqtaiSha gA#yatriqyai lOqkE gRu#hyatEq yadA$grayaqNO yada#ntaryAmapAqtrENa# sAviqtramA$grayaqNAd-gRuqhNAtiq svAdEqvainaqM ~MyOnEqrnirgRu#hNAtiq viSvE#- [ ] 23

TS 6.5.7.2
dEqvAstRuqtIyaq(gm)q sava#naqM nOda#yacCaqn tE sa#viqtAra#M prAtassavaqnaBA#gaq(gm)q santa#M tRutIyasavaqnamaqBi parya#Nayaqn tatOq vai tE tRuqtIyaq(gm)q sava#naqmuda#yacCaqnq. yat tRu#tIyasavaqnE sA#viqtrO gRuqhyatE# tRuqtIya#syaq sava#naqsyOdya#tyai savitRupAqtrENa# vaiSvadEqvaM kaqlaSA$d-gRuhNAti vaiSvadEqvyO# vai praqjA vai$SvadEqvaH 
kaqlaSa#H saviqtA pra#saqvAnA#mISEq yath sa#vitRupAqtrENa# vaiSvadEqvaM kaqlaSA$d-gRuqhNAti# saviqtRupra#sUta EqvAsmai$ praqjAH pra- [ ] 24

TS 6.5.7.3
ja#nayatiq sOmEq sOma#maqBi gRu#hNAtiq rEta# Eqva tad-da#dhAti suqSarmA#&si supratiShThAqna ityA#haq sOmEq hi sOma#maBigRuqhNAtiq prati#ShThityA Eqtasmiqn vA apiq grahE# manuqShyE$ByO dEqvEBya#H piqtRuBya#H kriyatE suqSarmA#&si supratiShThAqna ityA#ha manuqShyE$Bya EqvaitEna# karOti bRuqhadityA#ha dEqvEBya# EqvaitEna# karOtiq 
namaq ityA#ha piqtRuBya# EqvaitEna# karOtyEq ( ) tAva#tIq r^vai dEqvatAqstABya# Eqvainaq(gm)q sar^vA$ByO gRuhNAtyEqSha tEq yOniqr^viSvE$ByastvA dEqvEByaq ityA#ha vaiSvadEqvO hyE#ShaH || 25 
(viSvEq - pra - piqtRuBya# EqvaitEna# karOqtyE - kAqnnavi(gm)#SaqtiSca#) (A7) 

TS 6.5.8.1
prAqNO vA EqSha yadu#pAq(gm)qSu-ryadu#pA(gm)SupAqtrENa# prathaqmaScO$ttaqmaScaq grahau# gRuqhyEtE$ prAqNamEqvAnu# praqyanti# prAqNamanUdya#nti praqjApa#tiqr^vA EqSha yadA$grayaqNaH prAqNa u#pAq(gm)qSuH patnI$H praqjAH pra ja#nayantiq yadu#pA(gm)SupAqtrENa# pAtnIvaqtamA$grayaqNAd-gRuqhNAti# praqjAnA$M praqjana#nAyaq tasmA$t prAqNaM praqjA anuq pra jA#yantE dEqvA vA iqta i#taqH patnI$H suvaqrgaM- [ ] 26

TS 6.5.8.2
~MlOqkama#jigA(gm)saqn tE su#vaqrgaM ~MlOqkaM na prAjA#naqn ta EqtaM pA$tnIvaqtama#paSyaqn tama#gRuhNataq tatOq vai tE su#vaqrgaM ~MlOqkaM prAjA#naqnq. yat pA$tnIvaqtO gRuqhyatE# suvaqrgasya# lOqkasyaq praj~jA$tyaiq sa sOmOq nAti#ShThata strIqByO gRuqhyamA#NaqstaM GRuqtaM ~Mvajra#M kRuqtvA&Gnaqn taM niri#ndriyaM BUqtama#gRuhNaqn tasmAqth striyOq niri#ndriyAq adA#yAdIqrapi# pAqpAt puq(gm)qsa upa#stitaraM- [ ] 27

TS 6.5.8.3
~Mvadantiq yad-GRuqtEna# pAtnIvaqta(gg) SrIqNAtiq vajrE#NaiqvainaqM ~MvaSE# kRuqtvA gRu#hNA-tyupayAqmagRu#hItOq&sItyA#hEqyaM ~MvA u#payAqmastasmA#diqmAM praqjA anuq pra jA#yantEq bRuhaqspati#sutasya taq ityA#haq brahmaq vai dEqvAnAqM bRuhaqspatiqrbrahma#NaiqvAsmai$ praqjAH pra ja#nayatIndOq ityA#haq rEtOq vA 
indUq rEta# Eqva tad-da#dhAtIndriyAvaq i- [ ] 28

TS 6.5.8.4
-tyA#ha praqjA vA i#ndriqyaM praqjA EqvAsmaiq pra ja#nayaqtyagnA(3) ityA#hAqgnir^vai rE#tOqdhAH patnI#vaq ityA#ha mithunaqtvAya# saqjUrdEqvEnaq tvaShTrAq sOma#M piqbEtyA#haq tvaShTAq vai pa#SUqnAM mi#thuqnAnA(gm)# rUpaqkRud-rUqpamEqva paqSuShu# dadhAti dEqvA vai tvaShTA#ramajiGA(gm)saqn^th sa patnIqH prApa#dyataq taM na pratiq 
prAya#cCaqn tasmAqdapiq- [ ] 29

TS 6.5.8.5
vaddhyaqM prapa#nnaqM na pratiq praya#cCantiq tasmA$t pAtnIvaqtE tvaShTrE&pi# gRuhyatEq na sA#dayaqtyasa#nnAqddhi praqjAH praqjAya#ntEq nAnuq vaSha#T karOtiq yada#nuvaShaT kuqryAd-ruqdraM praqjA aqnvava#sRujEqd-yannAnu#vaShaTkuqryA-daSA$nta-maqgnIth sOma#M BakShayEdupAq(gg)qSvanuq vaSha#T karOtiq na ruqdraM praqjA a#nvavasRuqjati# SAqntamaqgnIth sOma#M BakShayaqtyagnIq-nnEShTu#ruqpasthaqmA sI#daq- [ ] 30

TS 6.5.8.6
nEShTaqH patnI#-muqdAnaqyEtyA#hAq-gnIdEqva nEShTa#riq rEtOq dadhA#tiq nEShTAq patni#yAmud-gAqtrA saM KyA#payati praqjApa#tiqr^vA EqSha yadu#dgAqtA praqjAnA$M praqjana#nAyAqpa upaq pra va#rtayatiq rEta# Eqva tath si#~jcatyUqruNOpaq pra va#rtayatyUqruNAq hi rEta#H siqcyatE# nagnaqM kRutyOq-rumupaq pra va#rtayati yaqdA hi naqgna UqrurBavaqtyatha# mithuqnI ( ) Ba#vaqtO&thaq rEta#H sicyaqtE&tha# praqjAH pra jA#yantE || 31
(patnI$H suvaqrga - mupa#stitara - mindriyAvaq itya - pi# - sIda - mithuqnya# - ShTau ca#) (A8)

TS 6.5.9.1
indrO# vRuqtrama#haqn tasya# SIr.ShakapAqla-mudau$bjaqth sa drO#NakalaqSO#&Bavaqt tasmAqth sOmaqH sama#sravaqth sa hA#riyOjaqnO#&Bavaqt taM ~Mvya#cikithsa-jjuqhavAqnI(3) mA hauqShA(3)mitiq sO#&manyataq yaddhOqShyAmyAqma(gm) hO$ShyAmiq yanna hOqShyAmi# yaj~javESaqsaM ka#riShyAqmItiq tama#ddhriyataq hOtuq(gm)q sO$&gnira#bravIqnna mayyAqma(gm) hO$ShyaqsItiq taM dhAqnABi#raSrINAqt- [ ] 32

TS 6.5.9.2
ta(gm) SRuqtaM BUqtama#juhOqd-yaddhAqnABi#r. hAriyOjaqna(gg) SrIqNAti# SRutaqtvAya# SRuqtamEqvaina#M BUqtaM ju#hOti baqhvIBi#H SrINAtyEqtAva#tI-rEqvAsyAq-muShmi#n ~MlOqkE kA#maqduGA# BavaqntyathOq KalvA#hurEqtA vA indra#syaq pRuSna#yaH kAmaqduGAq yaddhA#riyOjaqnIritiq tasmA$d-baqhvIBi#H SrINIyAdRuKsAqmE vA indra#syaq harI# sOmaqpAnauq tayO$H pariqdhaya# AqdhAnaqM ~Myadapra#hRutya pariqdhI-~jju#huqyA-daqntarA#dhAnAByAM- [ ] 33

TS 6.5.9.3
GAqsaM pra ya#cCEt praqhRutya# pariqdhI~jju#hOtiq nirA#dhAnAByAmEqva GAqsaM pra ya#cCatyunnEqtA ju#hOti yAqtayA#mEvaq hyE#tarhya#ddhvaqryuH svaqgAkRu#tOq yada#ddhvaqryurju#huqyAd-yathAq vimu#ktaqM puna#ryuqnakti# tAqdRugEqva tacCIqrq.Sha-nna#dhiniqdhAya# juhOti SIr.ShaqtO hi sa saqmaBa#vad-viqkramya# juhOti viqkramyaq hIndrO# vRuqtramahaqn^th samRu#ddhyai paqSavOq vai hA#riyOjaqnIryath sa#BiMqndyAdalpA#- [ ] 34

TS 6.5.9.4
EnaM paqSavO# Buq~jjantaq upa#tiShThEraqnq. yanna sa#BiMqndyAd-baqhava# EnaM paqSavO&Bu#~jjantaq upa# tiShThEraqn mana#sAq saM bA#dhata uqBaya#M karOti baqhava# Eqvaina#M paqSavO# Buq~jjantaq upa# tiShThanta unnEqtaryu#pahaqvami#cCantEq ya Eqva tatra# sOmapIqthastamEqvAva# rundhata uttaravEqdyAM niva#pati paqSavOq vA u#ttaravEqdiH paqSavO# hAriyOjaqnIH paqSuShvEqva paqSUn prati# ShThApayanti ( ) || 35
(aqSrIqNAq - daqntarA#dhAnAByAq - malpA$H - sthApayanti) (A9)

TS 6.5.10.1
grahAqnq. vA anu# praqjAH paqSavaqH pra jA#yanta upA(gg)SvantaryAq-mAva#jAqvaya#H SuqkrAmaqn^thinauq puru#ShA RutugraqhA-nEka#SaPA AdityagraqhaM gAva# AdityagraqhO BUyi#ShThABir. RuqgBirgRu#hyatEq tasmAqd-gAva#H paSUqnAM BUyi#ShThAq yat triru#pAq(gm)q Su(gm) hastE#na vigRuqhNAtiq tasmAqd dvau trInaqjA jaqnayaqtyathAva#yOq BUya#sIH piqtA vA EqSha yadA$grayaqNaH puqtraH kaqlaSOq yadA$grayaqNa u#paqdasyE$t kaqlaSA$d-gRuhNIyAqd-yathA# piqtA- [ ] 36

TS 6.5.10.2
puqtraM kShiqta u#paqdhAva#ti tAqdRugEqva tadyat kaqlaSa# upaqdasyE#-dAgrayaqNAd-gRu#hNIyAqd-yathA# puqtraH piqtara#M kShiqta u#paqdhAva#ti tAqdRugEqva tadAqtmA vA EqSha yaqj~jasyaq yadA$grayaqNO yadgrahO# vA kaqlaSO# vOpaqdasyE#-dAgrayaqNAd-gRu#hNIyAdAqtmana# EqvAdhi# yaqj~jaM niShka#rOqtyavi#j~jAtOq vA EqSha gRu#hyatEq 
yadA$grayaqNaH sthAqlyA gRuqhNAti# vAyaqvyE#na juhOtiq tasmAqd- [ ] 37

TS 6.5.10.3
garBEqNA vi#j~jAtEna brahmaqhA &va#BRuqthamava# yantiq parA$ sthAqlIrasyaqntyud-vA#yaqvyA#ni harantiq tasmAqth striya#M jAqtAM parA$&syaqntyut pumA(gm)# sa(gm) harantiq yat pu#rOqrucaqmAhaq yathAq vasya#sa Aqhara#ti tAqdRugEqva tad-yad-graha#M gRuqhNAtiq yathAq vasya#sa AqhRutyaq prA&&*ha# tAqdRugEqva tad-yath sAqdaya#tiq yathAq vasya#sa upaniqdhAyA#-paqkrAma#ti tAqdRugEqva tad ya ( ) dvai yaqj~jasyaq sAmnAq yaju#ShA kriqyatE# SithiqlaM tad-yadRuqcA tad dRuqDhaM puqrastA#dupayAmAq yaju#ShA gRuhyanta uqpari#ShTA-dupayAmA RuqcA yaqj~jasyaq dhRutyai$ || 38 
(yathA# piqtA-tasmA#-dapaqkrAma#ti tAqdRugEqva tad ya-daqShTA da#Sa ca) (A10)

TS 6.5.11.1
prAnyAniq pAtrA#Ni yuqjyantEq nAnyAniq yAni# parAqcInA#ni prayuqjyantEq&mumEqva tairlOqkamaqBi ja#yatiq parA#~givaq hya#sau lOqkO yAniq puna#Hprayuqjyanta# iqmamEqva tairlOqkamaqBi ja#yatiq puna#H punarivaq hya#yaM ~MlOqkaH prAnyAniq 
pAtrA#Ni yuqjyantEq nAnyAniq yAni# parAqcInA#ni prayuqjyantEq tAnyanvOSha#dhayaqH parA# Bavantiq yAniq puna#H- [ ] 39

TS 6.5.11.2
prayuqjyantEq tAnyanvOSha#dhayaqH punaqrA Ba#vantiq prAnyAniq pAtrA#Ni yuqjyantEq nAnyAniq yAni# parAqcInA#ni prayuqjyantEq tAnyanvA#raqNyAH paqSavO&ra#Nyaqmapa# yantiq yAniq puna#H prayuqjyantEq tAnyanu# grAqmyAH paqSavOq grAma#muqpAva#yantiq yO vai grahA#NAM niqdAnaqM ~MvEda# niqdAna#vAn BavaqtyAjyaqmityuqkthaM tadvai 
grahA#NAM niqdAnaqM ~Myadu#pAq(gm)qSu Sa(gm)sa#tiq ta- [ ] 40

TS 6.5.11.3
-du#pA(gg)SvantaryAqmayOq-ryaduqccai-stadita#rEShAqM grahA#NAmEqtadvai grahA#NAM niqdAnaqM ~Mya EqvaM ~MvEda# niqdAna#vAn Bavatiq yO vai grahA#NAM mithuqnaM ~MvEdaq pra praqjayA# paqSuBi#rmithuqnairjA#yatE sthAqlIBi#raqnyE grahA# gRuqhyantE# vAyaqvyai#raqnya Eqtadvai grahA#NAM mithuqnaM ~Mya EqvaM ~MvEdaq pra praqjayA# paqSuBi#rmithuqnairjA#yataq indraqstvaShTuqH sOma#maBIqShahA#&pibaqth sa viShvaq~g- [ ] 41

TS 6.5.11.4
vyA$rcCaqth sa AqtmannAqrama#NaqM nAvi#ndaqth sa EqtAna#nusavaqnaM pu#rOqDASA#napaSyaqt tAn nira#vapaqt tair^vai sa AqtmannAqrama#Na-makurutaq tasmA#danusavaqnaM pu#rOqDASAq niru#pyantEq tasmA#danusavaqnaM pu#rOqDASA#nAqM prASnI#yAdAqtma-nnEqvA&&*rama#NaM kurutEq nainaq(gm)q sOmO&ti# pavatE brahmavAqdinO# vadantiq narcA na yaju#ShA paq~gktirA$pyaqtE&thaq kiM ( ) ~Myaqj~jasya# pA~gktaqtvamiti# dhAqnAH ka#raqBaMH pa#rivAqpaH pu#rOqDASa#H payaqsyA# tEna# paq~gktirA$pyatEq tad-yaqj~jasya# pA~gktaqtvaM || 42 
(Baqvaqntiq yAniq punaqH - Sa(gm)sa#tiq ta - dviShvaq~g - kiM - catu#rdaSa ca) (A11)

Prasna KOr^vai with starting Padams Of 1 tO 11 Anuvaakams :- 
(indrO# vRuqtrAya- &&yuqr^vE - yaqj~jEna# - suvaqrgA - yEndrO# maqrudBiq - radi#ti - rantaryAmapAqtrENa# - prAqNa u#pA(gm)Su pAqtrE - NEndrO# vRuqtrama#haqqn tasyaq - grahAqn - prAnyA - nyEkA#daSa) 

KOr^vai with starting Padams Of 1, 11, 21 SEriEs Of Panchaatis :-
(indrO# vRuqtrAyaq - puna#r. RuqtunA#&&ha - mithuqnaM paqSavOq - nEShTaqH patnI# - mupA(gg)SvantaryAqmayOq - dvica#tvAri(gm)Sat)

First and Last Padam Of Fifth Prasnam Of 6th Kandam
(indrO# vRuqtrAya# - pA~gktaqtvaM)

|| hari#H OM ||

|| kRuShNa yajur^vEdIya taittirIya saMhitAyAM ShaShThakANDE pa~jcamaH praSnaH samAptaH ||
-------------------------------------------------------------
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

6.6	  ShaShThakANDE ShaShThaH praSnaH - sOmamantrabrAhmaNanirUpaNaM

TS 6.6.1.1
suqvaqrgAyaq vA EqtAni# lOqkAya# hUyantEq yad-dA$kShiqNAniq dvAByAqM gAr.ha#patyE juhOti dviqpAd-yaja#mAnaqH prati#ShThityAq AgnI$ddhrE juhOtyaqntari#kSha EqvA&&*kra#matEq sadOq&Byaiti# suvaqrgamEqvaina#M ~MlOqkaM ga#mayati sauqrIByA#mRuqgByAM gAr.ha#patyE juhOtyaqmumEqvaina#M ~MlOqka(gm) saqmArO#hayatiq naya#vatyaqrcA&&*gnI$ddhrE juhOti suvaqrgasya# lOqkasyAqBinI$tyaiq diva#M gacCaq suva#H paqtEtiq hira#Nya(gm)- [ ] 1

TS 6.6.1.2
huqtvOd-gRu#hNAti suvaqrgamEqvaina#M ~MlOqkaM ga#mayati rUqpENa# vO rUqpamaqByaimItyA#ha rUqpENaq hyA#sA(gm) rUqpamaqByaitiq yaddhira#NyEna tuqthO vO# viqSvavE#dAq vi Ba#jaqtvityA#ha tuqthO ha# smaq vai viqSvavE#dA dEqvAnAqM dakShi#NAq vi Ba#jatiq tEnaiqvainAq vi Ba#jatyEq tat tE# agnEq rAdhaq- [ ] 2

TS 6.6.1.3
aitiq sOma#cyutaqmityA#haq sOma#cyutaq(gg)q hya#syaq rAdhaq aitiq tanmiqtrasya# paqthA naqyEtyA#haq SAntyA# Ruqtasya# paqthA prEta# caqndra da#kShiNAq ityA#ha saqtyaM ~MvA Ruqta(gm) saqtyEnaiqvainA# RuqtEnaq vi Ba#jati yaqj~jasya# paqthA su#viqtA naya#ntIqrityA#ha yaqj~jasyaq hyE#tAH paqthA yantiq yad-dakShi#NA brAhmaqNamaqdya rA$ddhyAsaq- [ ] 3 

TS 6.6.1.4
mRuShi#mAr.ShEqyamityA#haiqSha vai brA$hmaqNa RuShi#rAr.ShEqyO yaH Su#SruqvAn tasmA#dEqvamA#haq vi suvaqH paSyaq vya#ntari#kShaqmityA#ha suvaqrgamEqvaina#M ~MlOqkaM ga#mayatiq yata#sva sadaqsyai#rityA#ha mitraqtvAyAqsmaddA$trA dEvaqtrA ga#cCataq madhu#matIH pradAqtAraqmA vi#SaqtEtyA#ha vaqyamiqha pra#dAqtAraqH 
smO$&smAnaqmutraq madhu#matIqrA vi#SaqtEtiq- [ ] 4

TS 6.6.1.5
vAvaitadA#haq hira#NyaM dadAtiq jyOtiqr^vai hira#NyaqM jyOti#rEqva puqrastA$ddhattE suvaqrgasya# lOqkasyAnu#KyAtyA aqgnIdhE# dadAtyaqgnimu#KAnEqvartUn prI#NAti braqhmaNE# dadAtiq prasU$tyaiq hOtrE# dadAtyAqtmA vA EqSha yaqj~jasyaq 
yaddhOtAq&&tmAna#mEqva yaqj~jasyaq dakShi#NABiqH sama#d^^rdhayati || 5
(hira#Nyaq(gm)q - rAdhO# - rAdhyAsa - maqmutraq madhu#matIqrA vi#SaqtEtyaq - ShTAtri(gm)#Sacca) (A1)

TS 6.6.2.1
saqmiqShTaq yaqjU(gm)Shi# juhOti yaqj~jasyaq sami#ShTyaiq yadvai yaqj~jasya# krUqraM ~Myad-vili#ShTaqM ~MyadaqtyEtiq yannAtyEtiq yada#tikaqrOtiq yannApi# kaqrOtiq tadEqva taiH prI#NAtiq nava# juhOtiq navaq vai puru#ShE prAqNAH puru#ShENa yaqj~jaH saMmi#tOq yAvA#nEqva yaqj~jastaM prI#NAtiq ShaD Rugmi#yANi juhOtiq ShaDvA Ruqtava# RuqtUnEqva prI#NAtiq trINiq yajU(gm)#Shiq- [ ] 6

TS 6.6.2.2
traya# iqmE lOqkA iqmAnEqva lOqkAn prI#NAtiq yaj~ja# yaqj~jaM ga#cCa yaqj~japa#tiM gaqcCEtyA#ha yaqj~japa#timEqvaina#M gamayatiq svAM ~MyOni#M gaqcCEtyA#haq svAmEqvainaqM ~MyOni#M gamayatyEqSha tE# yaqj~jO ya#j~japatE saqhasU$ktavAkaH suqvIraq ityA#haq yaja#mAna Eqva vIqrya#M dadhAti vAsiqShThO ha# sAtyahaqvyO dE#vaBAqgaM pa#pracCaq yath sRu~jja#yAn bahuyAqjinO&yI#yajO yaqj~jE- [ ] 7

TS 6.6.2.3
yaqj~jaM pratya#tiShThiqpA(3) yaqj~japaqtA(3)vitiq sa hO#vAca yaqj~japa#tAqviti# saqtyAdvai sRu~jja#yAqH parA# baBUvuqriti# hOvAca yaqj~jE vAva yaqj~jaH pra#tiqShThApya# AsIqd-yaja#mAnaqsyA-pa#rABAvAqyEtiq dEvA# gAtuvidO gAqtuM ~MviqttvA gAqtu -miqtEtyA#ha yaqj~ja Eqva yaqj~jaM prati# ShThApayatiq yaja#mAnaqsyA-pa#rABAvAya || 8
(yajU(gm)#Shi - yaqj~ja - Eka#catvAri(gm)Sacca) (A2)

TS 6.6.3.1
aqvaqBRuqthaq-yaqjU(gm)Shi# juhOtiq yadEqvAr^vAqcInaq-mEka#hAyanAqdEna#H kaqrOtiq tadEqva tairava# yajatEq &pO#&vaBRuqtha-mavai$tyaqPsu vai varu#NaH sAqkShAdEqva varu#Naqmava# yajatEq vartma#nAq vA aqnvitya# yaqj~ja(gm) rakShA(gm)#si jiGA(gm)santiq sAmnA$ prastOqtA&nvavai#tiq sAmaq vai ra#kShOqhA rakSha#sAqmapa#hatyaiq trirniqdhanaqmupai#tiq traya# iqmE lOqkA EqBya Eqva lOqkEByOq rakShAq(gg)q- [ ] 9

TS 6.6.3.2
-syapa# hantiq puru#ShaHpuruShO niqdhanaqmupai#tiq puru#ShaHpuruShOq hi ra#kShaqsvI rakSha#sAqmapa#hatyA uqru(gm) hi rAjAq varu#NaScaqkArEtyA#haq prati#ShThityai SaqtaM tE# rAjan BiqShaja#H saqhasraqmityA#ha BEShaqjamEqvAsmai# karOtyaqBiShThi#tOq varu#Nasyaq pASaq ityA#ha varuNapAqSamEqvABi ti#ShThati baqrq.hiraqBi ju#hOqtyAhu#tInAqM prati#ShThityAq athO# agniqvatyEqva ju#hOqtyapa# bar.hiShaH prayAqjAn- [ ] 10

TS 6.6.3.3
ya#jati praqjA vai baqrq.hiH praqjA Eqva va#ruNapAqSAn-mu#~jcaqtyAjya#BAgau yajati yaqj~jasyaiqva cakShu#ShIq nAntarE#tiq varu#NaM ~Myajati varuNapAqSAdEqvaina#M mu~jcatyaqgnIvaru#Nau yajati sAqkShAdEqvaina#M ~MvaruNapAqSAn mu#~jcaqtya-pa#bar.hiShAvanUyAqjau ya#jati praqjA vai baqrq.hiH praqjA Eqva va#ruNapAqSAn-mu#~jcati caqtura#H prayAqjAn ya#jatiq dvAva#nUyAqjau ShaTth saMpa#dyantEq ShaDvA Ruqtava#- [ ] 11

TS 6.6.3.4
RuqtuShvEqva prati# tiShThaq-tyava#BRutha-nica~gkuqNEtyA#ha yathOdiqtamEqva varu#Naqmava# yajatE samuqdrE tEq hRuda#ya-maqPsva#ntarityA#ha samuqdrE hya#ntar^varu#NaqH saM tvA# viSaq-ntvOSha#dhI-ruqtA&&*paq ityA#hAqdBi-rEqvainaqmOSha#dhIBiH saqmya~jca#M dadhAtiq dEvI#rApa EqSha vOq garBaq ityA#ha yathAyaqjurEqvaitat paqSavOq vai- [ ] 12

TS 6.6.3.5
sOmOq yad-Bi#ndUqnAM BaqkShayE$t paSuqmAn^th-syAqd-varu#Naq-stvE#naM gRuhNIyAqdyanna BaqkShayE#dapaqSuH syAqnnainaqM ~Mvaru#NO gRuhNIyA-dupaqspRuSya#mEqva pa#SuqmAn Ba#vatiq nainaqM ~Mvaru#NO gRuhNAtiq prati#yutOq varu#Nasyaq pASaq ityA#ha varuNapAqSAdEqva nirmu#cyaqtE &pra#tIkShaqmA ya#ntiq varu#NasyAqntar.hi#tyAq 
EdhO$&syEdhiShIqmahI-tyA#ha saqmidhaiqvAgniM na#maqsyanta# ( ) uqpAya#ntiq tEjO#&siq tEjOq mayi# dhEqhItyA#haq tEja# EqvA&&tman dha#ttE || 13
(rakShA(gm)#si - prayAqjA - nRuqtavOq - vai - na#maqsyantOq - dvAda#Sa ca) (A3)

TS 6.6.4.1
sPyEnaq vEdiqmuddha#nti rathAqkShENaq vi mi#mItEq yUpa#M minOti triqvRuta#mEqva vajra(gm)# saqBRuMtyaq BrAtRu#vyAyaq pra ha#ratiq stRutyaiq yada#ntar^vEqdi mi#nuqyAd-dE#valOqkamaqBi ja#yEqd-yad-ba#hir^vEqdi ma#nuShya lOqkaM 
~MvE$dyaqntasya# saqndhau mi#nOtyuqBayO$-rlOqkayO#-raqBiji#tyAq upa#rasaMmitAM minuyAt pitRulOqkakA#masya raSaqnasa#miMtAM manuShyalOqkakA#masya caqShAla#-saMmitAmindriqya kA#masyaq sar^vA$n^th saqmAn pra#tiqShThAkA#masyaq yE trayO# maddhyaqmAstAn^th saqmAn paqSukA#masyaiqtAn vA- [ ] 14

TS 6.6.4.2
anu# paqSavaq upa# tiShThantE paSuqmAnEqva Ba#vatiq vyati#ShajEqdita#rAn praqjayaiqvaina#M paqSuBiqr^vyati#Shajatiq yaM kAqmayE#ta praqmAyu#kaH syAqditi# gartaqmitaqM tasya# minuyAduttarAqd^^rdhya#M ~Mvar.Shi#ShThaqmathaq hrasI#yA(gm)samEqShA vai ga#rtaqmidyasyaiqvaM miqnOti# tAqjak pra mI#yatE dakShiNAqd^^rdhya#M ~Mvar.Shi#ShThaM minuyAth 
suvaqrgakA#maqsyAthaq hrasI#yA(gm)sa-mAqkrama#NamEqva tath sEtuqM ~Myaja#mAnaH kurutE suvaqrgasya# lOqkasyaq sama#ShTyaiq- [ ] 15

TS 6.6.4.3
yadEka#smiqnaq. yUpEq dvE ra#SaqnE pa#riqvyaya#tiq tasmAqdEkOq dvE jAqyE vi#ndatEq yannaikA(gm)# raSaqnAM dvayOqryUpa#yOH pariqvyaya#tiq tasmAqnnaikAq dvau patI# vindatEq yaM kAqmayE#taq strya#sya jAyEqtEtyu#pAqntE tasyaq vyati#ShajEqth stryE#vAsya# jAyatEq yaM kAqmayE#taq pumA#nasya jAyEqtEtyAqntaM tasyaq pra vE$ShTayEqt 
pumA#nEqvAsya#- [ ] 16

TS 6.6.4.4
jAyaqtE &su#rAq vai dEqvAn da#kShiNaqta upA#nayaqn tAn dEqvA u#paSaqyEnaiqvApA#-nudantaq ta-du#paSaqyasyO#-paSayaqtvaM ~Myad-da#kShiNaqta u#paSaqya u#paqSayEq BrAtRu#vyApanuttyaiq sar^vEq vA aqnyE yUpA$H paSuqmantO&thO#paSaqya EqvApaqSustasyaq yaja#mAnaH paqSuryanna ni#rdiqSEdArtiq-mArcCEqd-
yaja#mAnOq&sau tE# paqSuritiq nirdi#SEqdyaM dviqShyAd-yamEqva- [ ] 17

TS 6.6.4.5
dvEShTiq tama#smai paqSuM nirdi#Satiq yadiq na dviqShyAdAqKustE# paqSuriti# brUyAqnna grAqmyAn paqSUn hiqnastiq nA&&*raqNyAn praqjApa#tiH praqjA a#sRujataq sO$&nnAdyE#naq vyA$d^^rdhyataq sa EqtAmE#kAdaqSinI#-mapaSyaqt tayAq vai 
sO$&nnAdyaqmavA#rundhaq yaddaSaq yUpAq Bava#ntiq daSA$kSharA viqrADanna#M ~MviqrAD viqrAjaiqvA-nnAdyaqmava# rundhEq- [ ] 18

TS 6.6.4.6
ya E#kAdaqSaH stana# EqvAsyaiq sa duqha EqvainAqM tEnaq vajrOq vA EqShA saM mI#yatEq yadE#kAdaqSinIq sESvaqrA puqrastA$t praqtya~jca#M ~Myaqj~ja(gm) saMma#rditOqryat pA$tnIvaqtaM miqnOti# yaqj~jasyaq pratyutta#bdhyai sayaqtvAya# || 19 
(vai - sama#ShTyaiq - pumA#nEqvAsyaq - yamEqva - ru#ndhE - triq(gm)qSacca#) (A4)

TS 6.6.5.1
praqjApati#H praqjA a#sRujataq sa ri#ricAqnO#&manyataq sa EqtAmE#kAdaqSinI#-mapaSyaqt tayAq vai sa Ayu#rindriqyaM ~MvIqrya#mAqtmanna#dhatta praqjA i#vaq Kaluq vA EqSha sRu#jatEq yO yaja#tEq sa Eqtar.hi# riricAqna i#vaq yadEqShaikA#daqSinIq BavaqtyAyu#rEqva tayE$ndriqyaM ~MvIqrya#M ~Myaja#mAna Aqtman dha#ttEq praivA&&*gnEqyEna# vApayati mithuqna(gm) sA#rasvaqtyA ka#rOtiq rEta#H- [ ] 20

TS 6.6.5.2
sauqmyEna# dadhAtiq pra ja#nayati pauqShNEna# bAr.haspaqtyO Ba#vatiq brahmaq vai dEqvAnAqM bRuhaqspatiqrbrahma#NaiqvAsmai$ praqjAH praja#nayati vaiSvadEqvO Ba#vati vaiSvadEqvyO# vai praqjAH praqjA EqvAsmaiq praja#nayatI-ndriqyamEqvaindrENAva# rundhEq viSa#M mAruqtEnaujOq bala#maindrAqgnEna# prasaqvAya# sAviqtrO ni#r^varuNaqtvAya# vAruqNO ma#ddhyaqta aiqndramA la#BatE maddhyaqta EqvEndriqyaM yaja#mAnE dadhAti- [ ] 21

TS 6.6.5.3
puqrastA#daiqndrasya# vaiSvadEqvamA la#BatE vaiSvadEqvaM ~MvA annaqmanna#mEqva puqrastA$ddhattEq tasmA$t puqrastAqdanna#madyata aiqndramAqlaBya# mAruqtamA la#BatEq viD vai maqrutOq viSa#mEqvAsmAq anu# baddhnAtiq yadi# kAqmayE#taq yO&va#gataqH sO&pa# ruddhyatAqM ~MyO&pa#ruddhaqH sO&va# gacCaqtvityaiqndrasya# lOqkE vA#ruqNamA la#BEta vAruqNasya# lOqka aiqndraM- [ ] 22

TS 6.6.5.4
~Mya EqvAva#gataqH sO&pa# ruddhyatEq yO&pa#ruddhaqH sO&va# gacCatiq yadi# kAqmayE#ta praqjA mu#hyEyuqriti# paqSUn vyati#ShajEt praqjA Eqva mO#hayatiq yada#BivAhaqtO#&pAM ~MvA#ruqNamAqlaBE#ta praqjA varu#NO gRuhNIyAd-dakShiNaqta uda#~jcaqmA la#BatE&pavAhaqtO#&pAM praqjAnAq-mava#ruNa grAhAya || 23 
(rEtOq - yaja#mAnE dadhAti - lOqka aiqndra(gm) - saqptatri(gm)#Sacca) (A5)

TS 6.6.6.1
indraqH patni#yAq manu#mayAjayaqt tAM parya#gnikRutAq-muda#sRujaqt tayAq manu#rAd^^rdhnOqdyat parya#gnikRutaM pAtnIvaqtamu#th sRuqjatiq yAmEqva manuqraq. RuddhiqmAd^^rdhnOqt tAmEqva yaja#mAna RudhnOti yaqj~jasyaq vA apra#tiShThitAd-yaqj~jaH parA# Bavati yaqj~jaM pa#rAqBava#ntaqM ~Myaja#mAqnO&nuq parA# Bavatiq yadAjyE#na pAtnIvaqta(gm) sa(gg)#sthAqpaya#ti yaqj~jasyaq prati#ShThityai yaqj~jaM pra#tiqtiShTha#ntaqM ~Myaja#mAqnO&nuq prati# tiShThatIqShTaM ~MvaqpayAq- [ ] 24

TS 6.6.6.2
Bavaqtyani#ShTaM ~MvaqSayA&tha# pAtnIvaqtEnaq pra ca#rati tIqrttha Eqva pra ca#raqtyathO# EqtarhyEqvAsyaq yAma#stvAqShTrO Ba#vatiq tvaShTAq vai rEta#saH siqktasya# rUqpANiq vi ka#rOtiq tamEqva vRuShA#NaqM patnIqShvapi# sRujatiq sO$&smai rUqpANiq vi ka#rOti || 25 
(vaqpayAq - ShaTtri(gm)#Sacca) (A6)

TS 6.6.7.1
Gnantiq vA Eqtath sOmaqM ~Myada#BiShuqNvantiq yath sauqmyO Bava#tiq yathA# mRuqtAyA#nuqstara#NIqM Gnanti# tAqdRugEqva tad yadu#ttarAqd^^rdhE vAq maddhyE# vA juhuqyAd-dEqvatA$ByaH saqmada#M daddhyAd-dakShiNAqd^^rdhE ju#hOtyEqShA vai pi#tRuqNAM diK svAyA#mEqva diqSi piqtRUn niqrava#dayata udgAqtRuByO# haranti sAmadEvaqtyO# vai sauqmyO yadEqva sAmna#H CaMbaTkuqr^vantiq tasyaiqva sa SAntiqravE$- [ ] 26

TS 6.6.7.2
-kShantE paqvitraqM ~Mvai sauqmya AqtmAna#mEqva pa#vayantEq ya AqtmAnaqM na pa#riqpaSyE#diqtAsu#H syAdaBidaqdiM kRuqtvA&vE$kShEtaq tasmiqnaq. hyA$tmAna#M pariqpaSyaqtyathO# AqtmAna#mEqva pa#vayatEq yO gaqtama#nAqH syAth sO&vE$kShEtaq yanmEq manaqH parA#gataqM ~MyadvA# mEq apa#rAgataM | 
rAj~jAq sOmE#naq tadvaqyamaqsmAsu# dhArayAmaqsItiq mana# EqvAtman dA#dhAraq- [ ] 27

TS 6.6.7.3
na gaqtama#nA Bavaqtyapaq vai tRu#tIyasavaqnE yaqj~jaH krA#matIjAqnA-danI#jAnamaqByA$-gnAvaiShNaqvyarcA GRuqtasya# yajatyaqgniH sar^vA# dEqvatAq viShNu#ryaqj~jO dEqvatA$Scaiqva yaqj~jaM ca# dAdhArOpAq(gm)qSu ya#jati mithunaqtvAya# brahmavAqdinO# vadanti miqtrO yaqj~jasyaq svi#ShTaM ~MyuvatEq varu#NOq duri#ShTaqM kva# tar.hi# yaqj~jaH kva# yaja#mAnO BavaqtItiq yanmai$trAvaruqNIM ~MvaqSAmAqlaBa#tE miqtrENaiqva- [ ] 28

TS 6.6.7.4
yaqj~jasyaq svi#ShTa(gm) Samayatiq varu#NEnaq duri#ShTaqM nA&&*rtiqmArcCa#tiq yaja#mAnOq yathAq vai lA~gga#lEnOqr^varA$M praBiqndan-tyEqvamRu#KsAqmE yaqj~jaM pra Bi#ntOq yanmai$trAvaruqNIM ~MvaqSAmAqlaBa#tE yaqj~jAyaiqva praBi#nnAya maqtya#maqnvavA$syatiq SAntyai# yAqtayA#mAniq vA Eqtasyaq CandA(gm)#siq ya I#jAqnaH Canda#sAmEqSha 
rasOq yad-vaqSA yanmai$trAvaruqNIM ~MvaqSAmAqlaBa#tEq CandA(gg)#syEqva punaqrA prI#NAqtya ( ) yA#tayAmatvAqyAthOq Canda#ssvEqva rasa#M dadhAti || 29
(ava# - dAdhAra - miqtrENaiqva - prI#NAtiq - ShaTca#) (A7)

TS 6.6.8.1
dEqvA vA i#ndriqyaM ~MvIqryAM$(1q) ~Mvya#Bajantaq tatOq yadaqtyaSi#Shyataq tada#tigrAqhyA# aBavaqn tada#tigrAqhyA#NA-matigrAhyaqtvaM ~Myada#tigrAqhyA# gRuqhyanta# indriqyamEqva tad-vIqrya#M ~Myaja#mAna Aqtman dha#ttEq tEja# AgnEqyEnE$ndriqya-maiqndrENa# brahmavarcaqsa(gm) sauqryENO#paqstaMBa#naqM ~MvA Eqtad-yaqj~jasyaq yada#tigrAqhyA$ScaqkrE pRuqShThAniq yat pRuShThyEq na gRu#hNIqyAt prA~jca#M ~Myaqj~jaM pRuqShThAniq sa(gm) 
SRu#NIyuqryaduqkthyE#- [ ] 30

TS 6.6.8.2
gRuhNIqyAt praqtya~jca#M ~Myaqj~jama#tigrAqhyA$H sa(gm) SRu#NIyur^viSvaqjitiq sar^va#pRuShThE grahItaqvyA# yaqj~jasya# savIryaqtvAya# praqjApa#tirdEqvEByO# yaqj~jAn vyAdi#Saqth sa priqyAstaqnUrapaq nya#dhattaq tada#tigrAqhyA# aBavaqn vita#nuqstasya# yaqj~ja ityA#huqrya-syA#tigrAqhyA# na gRuqhyantaq ityapya#gniShTOqmE gra#hItaqvyA# yaqj~jasya# satanuqtvAya# dEqvatAq vai sar^vA$H saqdRuSI#rAsaqn tA na vyAqvRuta#-magacCaqn tE dEqvA- [ ] 31

TS 6.6.8.3
Eqta EqtAn grahA#napaSyaqn tAna#gRuhNatA&&*gnEq yamaqgniraiqndramindra#H sauqrya(gm) sUryaqstatOq vai tE$&nyABi#-rdEqvatA#Bi-r^vyAqvRuta#magacCaqnq. yasyaiqvaM ~MviqduSha# EqtE grahA# gRuqhyantE$ vyAqvRuta#mEqva pAqpmanAq BrAtRu#vyENa gacCatIqmE lOqkA jyOti#ShmantaH saqmAva#d-vIryAH kAqryA# ityA#hurAgnEqyEnAqsmin ~MlOqkE jyOti#d^^rdhatta aiqndrENAqntari#kSha indravAqyU hi saqyujau# sauqryENAqmuShmi#n ~MlOqkE- [ ] 32

TS 6.6.8.4
jyOti#d^^rdhattEq jyOti#ShmantO&smA iqmE lOqkA Ba#vanti saqmAva#d-vIryAnEnAn kuruta EqtAn vai grahA$n baqbAM-viqSvava#yasA-vavittAqM tAByA#miqmE lOqkAH parA$~jcaScAqr^vA~jca#Scaq prABuqryasyaiqvaM ~MviqduSha# EqtE grahA# gRuqhyantEq prAsmA# iqmE lOqkAH parA$~jcaScAqr^vA~jca#Sca BAnti || 33 
(uqkthyE# - dEqvA - aqmuShmi#n ~MlOqka - EkAqnnaca#tvAriq(gm)qSacca#) (A8)

TS 6.6.9.1
dEqvA vai yad-yaqj~jE&ku#r^vataq tadasu#rA akur^vataq tE dEqvA adA$ByEq CandA(gm)#siq sava#nAniq sama#sthApayaqn tatO# dEqvA aBa#vaqn parA&su#rAq yasyaiqvaM ~MviqduShO&dA$ByO gRuqhyatEq Bava#tyAqtmanAq parA$&syaq BrAtRu#vyO Bavatiq yadvai dEqvA asu#rAq-nadA$ByEq-nAda#Bnuvaqn tadadA$ByasyA-dAByaq tvaM ~Mya EqvaM ~MvEda# 
daqBnOtyEqva BrAtRu#vyaqM nainaqM BrAtRu#vyO daBnOtyEq- [ ] 34

TS 6.6.9.2
-ShA vai praqjApa#tE-ratimOqkShiNIq nAma# taqnUryadadA$Byaq upa#naddhasya gRuhNAqtyati#muktyAq ati# pAqpmAnaqM BrAtRu#vyaM mucyatEq ya EqvaM ~MvEdaq Gnantiq vA Eqtath sOmaqM ~Myada#BiShuqNvantiq sOmE# haqnyamA#nE yaqj~jO 
ha#nyatE yaqj~jE yaja#mAnO brahmavAqdinO# vadantiq kiM tad-yaqj~jE yaja#mAnaH kurutEq yEnaq jIvan$th suvaqrgaM ~MlOqkamEtIti# jIvagraqhO vA EqSha yadadAqByO &na#BiShutasya gRuhNAtiq ( ) jIva#ntamEqvaina(gm)# suvaqrgaM 
~MlOqkaM ga#mayatiq vi vA Eqtad-yaqj~jaM Ci#ndantiq yadadA$ByE sa(gg)-sthAqpaya#-ntyaq(gm)qSUnapi# sRujati yaqj~jasyaq santa#tyai || 35
(daqBnOqtya - na#BiShutasya gRuhNAqtyE - kAqnnavi(gm)#SaqtiSca#) (A9)

TS 6.6.10.1
dEqvA vai praqbAhuqggrahA#-nagRuhNataq sa EqtaM praqjApa#ti-raq(gm)qSu-ma#paSyaqt tama#gRuhNItaq tEnaq vai sa A$d^^rdhnOqd-yasyaiqvaM ~MviqduShOq&(gm)qSu-rgRuqhyata# RuqddhnOtyEqva saqkRuda#BiShutasya gRuhNAti saqkRuddhi sa tEnA&&*d^^rdhnOqnmana#sA gRuhNAtiq mana# ivaq hi paqjApa#tiH praqjApa#tEqrAptyAq audu#baMrENa gRuhNAqtyUrgvA 
u#duqbaMraq Urja#mEqvAva# rundhEq catu#Hsrakti Bavati diqkShvE#- [ ] 36

TS 6.6.10.2
-va prati# tiShThatiq yO vA aq(gm)qSOrAqyata#naqM ~MvEdAq&&yata#navAn Bavati vAmadEqvyamitiq sAmaq tadvA a#syAq&&*yata#naqM mana#sAq gAya#mAnO gRuhNAtyAqyata#navAnEqva Ba#vatiq yada#ddhvaqryuraq(gm)qSuM gRuqhNan nAd^^rdhayE#duqBAByAqM nad^^rdhyE#tAddhvaqryavE# caq yaja#mAnAya caq yadaqd^^rdhayE#-duqBAByA#-
mRuddhyEqtAna#vAnaM gRuhNAtiq saivAsyarddhiqraq. hira#NyamaqBi vya#nityaq ( )-mRutaqM ~Mvai hira#NyaqmAyu#H prAqNa Ayu#ShaiqvAmRuta#maqBi dhi#nOti SaqtamA#naM Bavati SaqtAyuqH puru#ShaH SaqtEndri#yaq Ayu#ShyEqvEndriqyE prati# tiShThati || 37
(diqkShva# - niti - vi(gm)SaqtiSca#) (A10)

TS 6.6.11.1
praqjApa#ti-rdEqvEByO# yaqj~jAn vyAdi#Saqth sa ri#ricAqnO#&manyataq sa yaqj~jAnA(gm)# ShODaSaqdhEndriqyaM ~MvIqrya#mAqtmAna#maqBi sama#kKidaqt tath ShO#DaqSya#Bavaqnna vai ShO#DaqSI nAma# yaqj~jO$&stiq yadvAva ShO#DaqSa(gg) stOqtra(gm) ShO#DaqSa(gm) SaqstraM tEna# ShODaqSI tath ShO#DaqSina#H ShODaSiqtvaM ~Myath ShO#DaqSI gRuqhyata# indriqyamEqva tad-vIqrya#M ~Myaja#mAna Aqtman dha#ttE dEqvEByOq vai su#vaqrgO lOqkO- [ ] 38

TS 6.6.11.2
na prABa#vaqt ta Eqta(gm) ShO#DaqSina#mapaSyaqn tama#gRuhNataq tatOq vai tEBya#H suvaqrgO lOqkaH prABa#vaqdyath ShO#DaqSI gRuqhyatE# suvaqrgasya# lOqkasyAqBiji#tyAq indrOq vai dEqvAnA#mAnujAvaqra A#sIqth sa 
praqjApa#tiqmupA#dhAvaqt tasmA# Eqta(gm) ShO#DaqSinaqM prAya#cCaqt tama#gRuhNItaq tatOq vai sO&gra#M dEqvatA#nAqM paryaiqd-yasyaiqvaM ~MviqduSha#H ShODaqSI gRuqhyatE- [ ] 39

TS 6.6.11.3
&gra#mEqva sa#mAqnAnAqM paryE#ti prAtassavaqnE gRu#hNAtiq vajrOq vai ShO#DaqSI vajra#H prAtassavaqna(gg) svAdEqvainaqM ~MyOnEqrnigRu#hNAtiq sava#nEsavanEq&Bi gRu#hNAtiq sava#nAth^^savanAdEqvainaqM pra ja#nayati tRutIyasavaqnE paqSukA#masya gRuhNIyAqd-vajrOq vai ShO#DaqSI paqSava#stRutIyasavaqnaM ~MvajrE#NaiqvAsmai# 
tRutIyasavaqnAt paqSUnava# rundhEq nOkthyE# gRuhNIyAt praqjA vai paqSava# uqkthAniq yaduqkthyE#- [ ] 40

TS 6.6.11.4
gRuhNIqyAt praqjAM paqSUna#syaq nirda#hEdatirAqtrE paqSukA#masya gRuhNIyAqd-vajrOq vai ShO#DaqSI vajrE#NaiqvAsmai# paqSUna#vaqruddhyaq rAtri#-yOqpari#ShTA-cCamayaqtyapya#gniShTOqmE rA#jaqnya#sya gRuhNIyAd-vyAqvRutkA#mOq hi rA#jaqnyO# yaja#tE sAqhna EqvAsmaiq vajra#M gRuhNAtiq sa E#naqM ~MvajrOq BUtyA# indhEq nir^vA# daha-tyEkaviq(gm)qSa(gg) stOqtraM Ba#vatiq prati#ShThityaiq hari#vacCasyataq indra#sya priqyaM dhAmO- [ ] 41

TS 6.6.11.5
-pA$pnOtiq kanI#yA(gm)siq vai dEqvEShuq CandAq(gg)qsyAsaqn-jyAyAq(gg)q-syasu#rEShuq tE dEqvAH kanI#yasAq Canda#sAq jyAyaqH CandOq&Bi vya#Sa(gm)saqn tatOq vai tE&su#rANAM ~MlOqkama#vRu~jjataq yat kanI#yasAq Canda#sAq jyAyaqH 
CandOq&BiviqSa(gm)sa#tiq BrAtRu#vyasyaiqva tallOqkaM ~MvRu#~gktEq ShaDaqkSharAqNyati# rEcayantiq ShaD vA Ruqtava# RuqtUnEqva prI#NAti caqtvAriq pUr^vAqNyava# kalpayantiq-[ ] 42

TS 6.6.11.6
catu#Shpada Eqva paqSUnava# rundhEq dvE utta#rE dviqpada# EqvAva# rundhE &nuqShTuBa#maqBi saM pA#dayantiq vAgvA a#nuqShTup tasmA$t prAqNAnAqM ~MvAgu#ttaqmA sa#mayAviShiqtE sUryE# ShODaqSina#H stOqtra-muqpAka#rOtyEqtasmiqn 
vai lOqka indrO# vRuqtrama#han^th sAqkShAdEqva vajraqM BrAtRu#vyAyaq pra ha#ra-tyaruNapiSaq~ggO&SvOq dakShi#Naiqtadvai vajra#sya rUqpa(gm) samRu#ddhyai || 43
(lOqkO - viqduSha#H ShODaqSI gRuqhyatEq - yaduqkthyE# - dhAma# - kalpayanti - saqptaca#tvAri(gm)Sacca) (A11)

Prasna KOr^vai with starting Padams Of 1 tO 11 Anuvaakams :- 
(suqvaqrgAyaq yad dA$kShiqNAni# - samiShTa yaqjU(gg) - Shya#vaBRutha yaqjU(gm)Shiq - sPyEna# - praqjApa#tirEkAdaqSinIq - mindraqH patni#yAq - Gnanti# - dEqvA vA i#ndriqyaM ~MvIqrya#M - dEqvA vA adA$ByE - dEqvA vai praqbAhu#k - 
praqjApa#tirdEqvEByaqH sa ri#ricAqnaH - ShO#DaSaqdhaikA#daSa)

KOr^vai with starting Padams Of 1, 11, 21 SEriEs Of Panchaatis :-
(suqvaqrgAya# - yajati praqjAH - sauqmyEna# - gRuhNIqyAt praqtya~jca#M - gRuhNIqyAt praqjAM paqSUn - trica#tvAri(gm)Sat)

First and Last Padam Of sixth Prasnam Of 6th Kandam :-
 (suqvaqrgAyaq - vajra#sya rUqpa(gm) samRu#ddhyai)

Kaanda KOr^vai with starting Padams Of 6 Prasanams Of Kandam 6
(prAqcIna#va(gm)SaqM - ya - ccAqtvAlA$ - dyaqj~jEnE - ndra#H - suqvargAyaq - ShaT )

|| hari#H OM ||

|| kRuShNa yajur^vEdIya taittirIya saMhitAyAM ShaShThakANDE ShaShThaH praSnaH samAptaH ||

|| iti ShaShThaM kANDaM ||
========================


	




