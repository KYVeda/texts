dt 31.03.2020

OM namaH paramAtmanE, SrI mahAgaNapatayE namaH, 
SrI guruByO namaH, haqriqH OM

7	kRuShNa yajur^vEdIya taittirIya saMhitAyAM saptamaM kANDaM 

7.1	 saptamakANDE prathamaH praSnaH- aSvamEdhagatamantrANAmaBidhAnaM

TS 7.1.1.1 
praqjana#naqM jyOti#raqgni-rdEqvatA#nAqM jyOti#r^viqrAT Canda#sAqM jyOti#r^viqrAD vAqcO$&gnau saM ti#ShThatE viqrAja#maqBi saMpa#dyatEq tasmAqt tajjyOti#rucyatEq dvau stOmau$ prAtassavaqnaM ~Mva#hatOq yathA$ prAqNaScA#&pAqnaScaq dvau mAddhya#diMnaq(gm)q sava#naqM ~MyathAq cakShu#Scaq SrOtra#M caq dvau tRu#tIyasavaqnaM ~MyathAq vAk ca# pratiqShThA caq puru#ShasaMmitOq vA EqSha yaqj~jO&sthU#riq - [ ] 1

TS 7.1.1.2
ryaM kAma#M kAqmaya#tEq tamEqtEnAqBya#SnutEq sar^vaq(gg)q hyasthU#riNA&ByaSnuqtE$ &gniShTOqmEnaq vai praqjApa#tiH praqjA a#sRujataq tA a#gniShTOqmEnaiqva parya#gRuhNAqt tAsAqM pari#gRuhItAnA-maSvataqrO&tya#pravataq 
tasyA#nuqhAyaqrEtaq A&da#ttaq tad-ga#rdaqBE nya#mAqrT tasmA$d-gardaqBO dviqrEtAq athO# Ahuqr^vaDa#bAyAqM nya#mAqrDitiq tasmAqd-vaDa#bA dviqrEtAq athO# AhuqrOSha#dhIShuq - [ ] 2

TS 7.1.1.3
nya#mAqrDitiq tasmAqdOSha#dhaqyO &na#ByaktA rEBaqntyathO# AhuH praqjAsuq nya#mAqrDitiq tasmA$d-yaqmau jA#yEtEq tasmA#daSvataqrO na pra jA#yataq Atta#rEtAq hi tasmA$d baqrq.hiShyana#vaklRuptaH sar^vavEdaqsE vA# saqhasrEq vA&va# klRuqptO&tiq hyapra#vataq ya EqvaM ~MviqdvAna#gniShTOqmEnaq yaja#tEq prAjA#tAH praqjA jaqnaya#tiq pariq prajA#tA gRuhNAtiq tasmA#dAhurjyEShThayaqj~ja iti# - [ ] 3

TS 7.1.1.4
praqjApa#tiqr^vAva jyEShThaqH sa hyE#tEnAgrE&ya#jata praqjApa#tirakAmayataq pra jA#yEqyEtiq sa mu#KaqtastriqvRutaqM nira#mimItaq tamaqgnirdEqvatA &nva#sRujyata gAyaqtrI CandO# rathantaqra(gm) sAma# brAhmaqNO ma#nuqShyA#NAmaqjaH pa#SUqnAM tasmAqt tE muKyA# muKaqtO hyasRu#jyaqntOra#sO bAqhuByA$M pa~jcadaqSaM nira#mimItaq tamindrO# dEqvatA&nva#sRujyata triqShTup CandO# bRuqhath - [ ] 4

TS 7.1.1.5
sAma# rAjaqnyO# manuqShyA#NAqmavi#H paSUqnAM tasmAqt tE vIqryA#vantO vIqryA$ddhyasRu#jyanta maddhyaqtaH sa#ptadaqSaM nira#mimItaq taM ~MviSvE# dEqvA dEqvatAq anva#sRujyantaq jaga#tIq CandO# vai rUqpa(gm) sAmaq vaiSyO# manuqShyA#NAqM gAva#H paSUqnAM tasmAqt ta AqdyA# annaqdhAnAqddhya sRu#jyantaq tasmAqd-
BUyA(gm)#sOq&nyEByOq BUyi#ShThAq hi dEqvatAq anvasRu#jyanta paqtta E#kaviq(gm)q SaM nira#mimItaq tama#nuqShTup CandO - [ ] 5

TS 7.1.1.6
&nva#sRujyata vairAqja(gm) sAma# SUqdrO ma#nuqShyA#NAqmaSva#H paSUqnAM tasmAqt tau BU#tasaM krAqmiNAqvaSva#Sca SUqdraScaq tasmA$cCUqdrO yaqj~jE&na#vaklRuptOq na hi dEqvatAq anvasRu#jyataq tasmAqt pAdAqvupa# jIvataH paqttO hyasRu#jyEtAM prAqNA vai triqvRuda#d^^rdhamAqsAH pa#~jcadaqSaH praqjApa#tiH saptadaqSastraya# iqmE lOqkA aqsAvA#diqtya E#kaviq(gm)qSa Eqtasmiqn vA EqtE SriqtA Eqtasmiqn prati#ShThitAq ( ) ya EqvaM ~MvEdaiqtasmi#nnEqva Sra#yata Eqtasmiqn prati# tiShThati || 6
(asthU#riq - rOSha#dhIShu - jyEShThayaqj~ja iti# - bRuqha - da#nuqShTup CandaqH - prati#ShThitAq - nava# ca) (A1)

TS 7.1.2.1
prAqtaqssaqvaqnE vai gA#yaqtrENaq Canda#sA triqvRutEq stOmA#yaq jyOtiqrdadha#dEti triqvRutA$ brahmavarcaqsEna# pa~jcadaqSAyaq jyOtiqrdadha#dEti pa~jcadaqSEnauja#sA vIqryE#Na saptadaqSAyaq jyOtiqrdadha#dEti saptadaqSEna# prAjApaqtyEna# praqjana#nEnaikaviq(gm)qSAyaq jyOtiqrdadha#dEtiq stOma# Eqva tath stOmA#yaq jyOtiqrdadha#dEqtyathOq stOma# Eqva stOma#maqBi pra Na#yatiq yAva#ntOq vai stOmAqstAva#ntaqH kAmAqstAva#ntO lOqkA ( ) -stAva#ntiq jyOtI(gg)#ShyEqtAva#ta Eqva stOmA#nEqtAva#taqH kAmA#nEqtAva#tO lOqkAnEqtAva#ntiq jyOtIq(gg)qShyava# rundhE || 7
(tAva#ntO lOqkA - strayO#daSa ca) (A2)

TS 7.1.3.1
braqhmaqvAqdinO# vadantiq sa tvai ya#jEtaq yO$&gniShTOqmEnaq yaja#mAqnO&thaq sar^va#stOmEnaq yajEqtEtiq yasya# triqvRuta#mantaqryanti# prAqNA(gg)-stasyAqntarya#nti prAqNEShuq mE&pya#saqditiq Kaluq vai yaqj~jEnaq yaja#mAnO yajatEq yasya# pa~jcadaqSama#ntaqryanti# vIqrya#M tasyAqntarya#nti vIqryE# mE&pya#saqditiq Kaluq vai yaqj~jEnaq yaja#mAnO yajatEq yasya# saptadaqSa-ma#ntaqryanti# - [ ] 8

TS 7.1.3.2
praqjAM tasyAqntarya#nti praqjAyAqM mE&pya#saqditiq Kaluq vai yaqj~jEnaq yaja#mAnO yajatEq yasyai#kaviq(gm)qSama#ntaqryanti# pratiqShThAM tasyAqntarya#nti pratiqShThAyAqM mE&pya#saqditiq Kaluq vai yaqj~jEnaq yaja#mAnO yajatEq yasya# triNaqvama#ntaqryantyRuqtU(gg)Scaq tasya# nakShaqtriyA$M ca viqrAja#maqntarya#ntyRuqtuShuq mE&pya#sannakShaqtriyA#yAM ca viqrAjItiq - [ ] 9

TS 7.1.3.3
Kaluq vai yaqj~jEnaq yaja#mAnO yajatEq yasya# trayastriq(gm)qSama#ntaqryanti# dEqvatAqstasyAqntarya#nti dEqvatA#suq mE&pya#saqditiq Kaluq vai yaqj~jEnaq yaja#mAnO yajatEq yO vai stOmA#nAmavaqmaM pa#raqmatAqM gacCa#ntaqM ~MvEda# paraqmatA#mEqva ga#cCati triqvRudvai stOmA#nAmavaqmastriqvRut pa#raqmO ya EqvaM ~MvEda# paraqmatA#mEqva 
ga#cCati || 10
(saqptaqdaqSama#ntaqryanti# - viqrAjItiq - catu#ScatvAri(gm)Sacca) (A3)

TS 7.1.4.1
a~ggi#rasOq vai saqtramA#sataq tE su#vaqrgaM ~MlOqkamA#yaqn tEShA(gm)# haqviShmA(gg)#Sca 
haviqShkRuccA#&hIyEtAqM tAva#kAmayEtA(gm) suvaqrgaM ~MlOqkami#yAqvEtiq tAvEqtaM dvi#rAqtrama#paSyatAqM tamA&ha#ratAqM tEnA#yajEtAqM tatOq vai tau su#vaqrgaM ~MlOqkamai#tAqM ~Mya EqvaM ~MviqdvAn dvi#rAqtrENaq yaja#tE suvaqrgamEqva lOqkamE#tiq tAvaitAqM pUr^vEqNAhnA &ga#cCatAqmutta#rENA - [ ] 11

TS 7.1.4.2
-BiplaqvaH pUr^vaqmaha#rBavatiq gatiqrutta#raqM jyOti#ShTOmO&gniShTOqmaH pUr^vaqmaha#rBavatiq tEjaqstEnAva# rundhEq sar^va#stOmO&tirAqtra utta#raq(gm)q sar^vaqsyA&&*ptyaiq sar^vaqsyA&va#ruddhyai gAyaqtraM pUr^vE&haqn^thsAma# Bavatiq tEjOq vai gA#yaqtrI gA#yaqtrI bra#hmavarcaqsaM tEja# Eqva bra#hmavarcaqsamAqtman dha#ttEq traiShTu#Baqmutta#raq OjOq vai vIqrya#M triqShTugOja# Eqva vIqrya#mAqtman dha#ttE rathaMtaqraM pUr^vE - [ ] 12

TS 7.1.4.3
&haqn^th sAma# BavatIqyaM ~Mvai ra#thantaqramaqsyAmEqva prati# tiShThati bRuqhadutta#rEq&sau vai bRuqhadaqmuShyA#mEqva prati# tiShThatiq tadA#huqH kva# jaga#tI cA&nuqShTup cEti# vaiKAnaqsaM pUr^vE&haqn^th sAma# Bavatiq tEnaq jaga#tyaiq naiti# ShODaqSyutta#rEq tEnA#nuqShTuBO&thA# &&*huqryath sa#mAqnE$&d^^rdhamAqsE syAtA#-manyataqrasyAhnO# vIqrya#manu# ( ) padyEqtEtya#-mAvAqsyA#yAqM pUr^vaqmaha#-rBavaqtyutta#rasmiq-nnutta#raqM 
nAnaiqvA &d^^rdha#mAqsayO$rBavatOq nAnA#vIryE BavatO haqviShma#nnidhanaqM pUr^vaqmaha#rBavati haviqShkRunni#dhanaq-mutta#raqM prati#ShThityai || 13
(utta#rENa - rathantaqraM pUr^vE - &nvE - ka#vi(gm)SatiSca) (A4)

TS 7.1.5.1
ApOq vA iqdamagrE# saliqlamA#sIqt tasmi#n praqjApa#ti-r^vAqyurBUqtvA &ca#raqth sa iqmAma#paSyaqt tAM ~Mva#rAqhO BUqtvA&ha#raqt tAM ~MviqSvaka#rmA BUqtvA vya#mAqT^^rtth sA&pra#thataq sA pRu#thiqvya#Bavaqt tat pRu#thiqvyai pRu#thiviqtvaM tasyA#maSrAmyat praqjApa#tiqH sa dEqvAna#sRujataq vasU$n ruqdrAnA#diqtyAn tE dEqvAH 
praqjApa#timabruvaqn prajA#yAmahAq itiq sO$&bravIqd - [ ] 14

TS 7.1.5.2
-yathAq&haM ~MyuqShmA(gg)stapaqsA &sRu#kShyEqvaM tapa#si praqjana#na-micCaddhvaqmitiq 
tEByOq&gnimAqyata#naqM prA&ya#cCadEqtEnAq&&*yata#nEna SrAmyaqtEtiq tE$&gninAq&&*yata#nEnA&-SrAmyaqn tE sa#M~Mvathsaqra EkAqM gAma#sRujantaq tAM ~Mvasu#ByO ruqdrEBya# AdiqtyEByaqH prA&ya#cCannEqtA(gm) ra#kShaddhvaqmitiq tAM ~Mvasa#vO ruqdrA A#diqtyA a#rakShantaq sA vasu#ByO ruqdrEBya# AdiqtyEByaqH prAjA#yataq trINi# ca - [ ] 15

TS 7.1.5.3
SaqtAniq traya#stri(gm)SataqM cAthaq saiva sa#hasrataqmya#Bavaqt tE dEqvAH praqjApa#timabruvan^th saqhasrE#Na nO yAjaqyEtiq sO$&gniShTOqmEnaq vasU#nayAjayaqt ta iqmaM ~MlOqkama#jayaqn taccA#daduqH sa uqkthyE#na ruqdrAna#yAjayaqt tE$&ntari#kShamajayaqn taccA#daduqH sO#&tirAqtrENA#&&*diqtyAna#yAjayaqt tE#&muM ~MlOqkama#jayaqn taccA#daduq -stadaqntari#kShaqM - [ ] 16

TS 7.1.5.4
~Mvyavai$ryataq tasmA$d-ruqdrA GAtu#kA anAyataqnA hi tasmA#dAhuH SithiqlaM ~Mvai 
ma#ddhyaqma-maha#strirAqtrasyaq vi hi tadaqvairyaqtEtiq traiShTu#BaM maddhyaqmasyAhnaq Ajya#M Bavati saqM~MyAnA#ni sUqktAni# Sa(gm)sati ShODaqSina(gm)# Sa(gm)saqtyahnOq dhRutyAq aSi#thilaMBAvAyaq tasmA$t trirAqtrasyA$gniShTOqma Eqva pra#thaqmamaha#H syAqdathOqkthyO &thA#&tirAqtra EqShAM ~MlOqkAnAqM ~MvidhRu#tyaiq trINi#trINi 
SaqtA-nya#nUcInAqha-mavya#vacCinnAni dadA - [ ] 17

TS 7.1.5.5
-tyEqShAM ~MlOqkAnAqmanuq santa#tyai daqSataqM na vicCi#ndyAd-viqrAjaqM nEdvi#cCiqnadAqnItyathaq yA sa#hasrataqmyAsIqt tasyAqmindra#Scaq viShNu#Scaq vyAya#cCEtAq(gm)q sa indrO#&manyatAqnayAq vA iqdaM ~MviShNu#H saqhasra#M ~MvarkShyataq itiq tasyA#makalpEtAqM dviBA#gaq indraqstRutI#yEq viShNuqstadvA EqShA&ByanU$cyata 
uqBA ji#gyathuqritiq tAM ~MvA EqtAma#cCAvAqka - [ ] 18

TS 7.1.5.6
Eqva Sa(gm)#saqtyathaq yA sa#hasrataqmI sA hOtrEq dEyEtiq hOtA#raqM ~MvA aqByati#ricyatEq yada#tiqricya#tEq hOtA &nA$ptasyA&&*payiqtA &thA#&*hurunnEqtrE dEyEtyati#riktAq vA EqShA saqhasraqsyAti#rikta unnEqtartvijAqmathA#&&*huqH sar^vE$ByaH sadaqsyE$ByOq dEyEtyathA#&&hurudAq kRutyAq sA vaSa#M carEqdityathA#&&*hurbraqhmaNE# cAqgnIdhE# caq dEyEtiq - [ ] 19

TS 7.1.5.7
dviBA#gaM braqhmaNEq tRutI#yamaqgnIdha# aiqndrO vai braqhmA vai$ShNaqvO$&gnIdyathaiqva 
tAvaka#lpEtAqmityathA# &&*huqryA ka#lyAqNI ba#hurUqpA sA dEyEtyathA# &&*huqryA dvi#rUqpOBaqyata#EnIq sA dEyEti# saqhasra#syaq pari#gRuhItyaiq tadvA Eqtath saqhasraqsyA&ya#na(gm) saqhasra(gg)# stOqtrIyA$H saqhasraqM dakShi#NAH 
saqhasra#sammitaH suvaqrgO lOqkaH su#vaqrgasya# lOqkasyAqBiji#tyai || 20
(aqbraqvIq - ccaq - tadaqntari#kShaM - dadAtya - cCAvAqka - Scaq dEyEti# - saqptaca#tvAri(gm)Sacca) (A5)

TS 7.1.6.1
sOmOq vai saqhasra#mavindaqt tamindrO &nva#vindaqt tau yaqmO nyAga#cCaqt tAva#bravIqdastuq mE&trA&pItyastuq hI(3) itya#brUtAq(gm)q sa yaqma Eka#syAM ~MvIqrya#M parya#paSyadiqyaM ~MvA aqsya saqhasra#sya vIqrya#M biBaqrtItiq 
tAva#bravIdiqyaM mamAstvEqtad-yuqvayOqritiq tAva#brUtAq(gm)q sar^vEq vA EqtadEqtasyA$M ~MvIqrya#M - [ ] 21

TS 7.1.6.2
pari# paSyAqmO&(gm)SaqmA ha#rAmahAq itiq tasyAqma(gm)SaqmA&ha#rantaq tAmaqPsu prA&vE#Sayaqn^th sOmA#yOqdEhItiq sA rOhi#NI pi~ggaqlaika#hAyanI rUqpaM kRuqtvA traya#stri(gm)SatA ca triqBiSca# SaqtaiH saqhOdait tasmAqd-rOhi#NyA 
pi~ggaqlayaika#hAyanyAq sOma#M krINIyAqdya EqvaM ~MviqdvAn rOhi#NyA pi~ggaqlayaika#hAyanyAq sOma#M krIqNAtiq traya#stri(gm)SatA caiqvAsya# triqBiSca# - [ ] 22 

TS 7.1.6.3
SaqtaiH sOma#H krIqtO Ba#vatiq sukrI#tEna yajatEq tAmaqPsu prAvE#Sayaq-nnindrA#yOqdEhItiq sA rOhi#NI lakShmaqNA pa#ShThauqhI vArtra#GnI rUqpaM kRuqtvA traya#stri(gm)SatA ca triqBiSca# SaqtaiH saqhOdait tasmAqd rOhi#NIM ~MlakShmaqNAM pa#ShThauqhIM ~MvArtra#GnIM dadyAqdya EqvaM ~MviqdvAn rOhi#NIM ~MlakShmaqNAM pa#ShThauqhIM ~MvArtra#GnIqM dadA#tiq traya#stri(gm)SaccaiqvAsyaq trINi# ca SaqtAniq sA daqttA - [ ] 23

TS 7.1.6.4
Ba#vatiq tAmaqPsu prAvE#Sayan yaqmAyOqdEhItiq sA jara#tI mUqrKA ta#jjaGaqnyA rUqpaM kRuqtvA traya#stri(gm)SatA ca triqBiSca# SaqtaiH saqhOdait tasmAqjjara#tIM mUqrKAM ta#jjaGaqnyA-ma#nuqstara#NIM kur^vItaq ya EqvaM ~MviqdvA~jjara#tIM mUqrKAM ta#jjaGaqnyA-ma#nuqstara#NIM kuruqtE traya#stri(gm)SaccaiqvAsyaq trINi# ca SaqtAniq sA&muShmi#~MllOqkE Ba#vatiq vAgEqva sa#hasrataqmI tasmAq - [ ] 24

TS 7.1.6.5
dvarOq dEyaqH sA hi vara#H saqhasra#masyaq sA daqttA Ba#vatiq tasmAqd varOq na pra#tiqgRuhyaqH sA hi vara#H saqhasra#masyaq prati#gRuhItaM BavatIqyaM ~Mvaraq iti# brUyAqdathAqnyAM brU#yAdiqyaM mamEtiq tathA$&syaq tath saqhasraq-mapra#tigRuhItaM BavatyuBayata^^EqnI syAqt tadA#huranyata EqnI syA$th saqhasra#M paqrastAqdEtaqmitiq yaiva vara#H - [ ] 25

TS 7.1.6.6
kalyAqNI rUqpasa#mRuddhAq sA syAqth sA hi varaqH samRu#ddhyaiq tAmutta#rEqNA&&*gnI$ddhraM paryAqNIyA#&&*havaqnIyaqsyAntE$ drONakalaqSamava# GrApayEqdA ji#Gra kaqlaSa#M mahyuqrudhA#rAq paya#svaqtyA tvA# viSaqntvinda#vaH samuqdrami#vaq sindha#vaqH sA mA# saqhasraq A Ba#ja praqjayA# paqSuBi#H saqha punaqrmA &&*vi#SatAd-raqyiriti# praqjayaiqvaina#M paqSuBI# raqyyA sa - [ ] 26

TS 7.1.6.7
-ma#d^^rdhayati praqjAvA$n paSuqmAn ra#yiqmAn Ba#vatiq ya EqvaM ~MvEdaq tayA# saqhA&&*gnI$ddhraM paqrEtya# puqrastA$t praqtIcyAqM tiShTha#ntyAM juhuyAduqBA ji#gyathuqrna parA# jayEthEq na parA# jigyE kataqraScaqnainO$H | 
indra#Sca viShNOq yadapa#spRudhEthAM trEqdhA saqhasraqM ~Mvi tadai#rayEthAqmiti#, trEdhAviBaqktaM ~Mvai tri#rAqtrE saqhasra(gm)# sAhaqsrImEqvainA$M karOti saqhasra#syaiqvainAqM mAtrA$M - [ ] 27

TS 7.1.6.8
karOti rUqpANi# juhOti rUqpairEqvainAq(gm)q sama#d^^rdhayatiq tasyA# upOqtthAyaq karNaqmA ja#pEqdiDEq rantE&di#tEq sara#svatiq priyEq prEya#siq mahiq viSru#tyEqtAni# tE aGniyEq nAmA#ni suqkRuta#M mA dEqvEShu# brUtAqditi# dEqvEBya# EqvainaqmA vE#dayaqtyanvE#naM dEqvA bu#ddhyantE || 28 
( EqtadEqtasyA$M ~MvIqrya# - masya triqBiSca# - daqttA - sa#hasrataqmI tasmA# - dEqva varaqH - saM - mAtrAq - 
mEkAqnnaca#tvAriq(gm)qSacca#) (A6)

TS 7.1.7.1
saqhaqsraqtaqmyA# vai yaja#mAnaH suvaqrgaM ~MlOqkamE#tiq saina(gm)# suvaqrgaM ~MlOqkaM ga#mayatiq sA mA# suvaqrgaM ~MlOqkaM ga#maqyEtyA#ha suvaqrgamEqvaina#M ~MlOqkaM ga#mayatiq sA mAq jyOti#ShmantaM ~MlOqkaM ga#maqyEtyA#haq jyOti#ShmantamEqvaina#M ~MlOqkaM ga#mayatiq sA mAq sar^vAqn puNyA$M ~MlOqkAn ga#maqyEtyA#haq sar^vA#nEqvainaqM puNyA$M ~MlOqkAn ga#mayatiq sA - [ ] 29

TS 7.1.7.2
mA$ pratiqShThAM ga#maya praqjayA# paqSuBi#H saqha punaqrmA&& vi#SatAd-raqyiriti# praqjayaiqvaina#M paqSuBI# raqyyAM prati# ShThApayati praqjAvA$n paSuqmAn ra#yiqmAn Ba#vatiq ya EqvaM ~MvEdaq tAmaqgnIdhE# vA braqhmaNE# vAq hOtrE# vOdgAqtrE vA$&ddhvaqryavE# vA dadyAth saqhasra#masyaq sA daqttA Ba#vati saqhasra#masyaq prati#gRuhItaM Bavatiq yastAmavi#dvAn - [ ] 30

TS 7.1.7.3
pratigRuqhNAtiq tAM prati#gRuhNIyAqdEkA#&siq na saqhasraqmEkA$M tvA BUqtAM prati# gRuhNAmiq na saqhasraqmEkA# mA BUqtA&& vi#Saq mA saqhasraqmityEkA#mEqvainA$M BUqtAM prati#gRuhNAtiq na saqhasraqM ~Mya EqvaM ~MvEda# syOqnA&si# suqShadA# suqSEvA$ syOqnA mA &&vi#Sa suqShadAq mA &&vi#Sa suqSEvAq mA &&viqSE -[ ] 31

TS 7.1.7.4
-tyA#ha syOqnaivaina(gm)# suqShadA# suqSEvA# BUqtA&& vi#Satiq naina(gm)# hinasti brahmavAqdinO# vadanti saqhasra(gm)# sahasrataqmyanvEqtI(3) sa#hasrataqmI(gm) saqhasrA(3)mitiq yat prAcI#muth sRuqjEth saqhasra(gm)# sahasrataqmyanvi#yAqt 
tath saqhasra#mapraj~jAqtra(gm) su#vaqrgaM ~MlOqkaM na pra jA#nIyAt praqtIcIqmuth- sRu#jatiq tA(gm) saqhasraqmanu# paqryAva#rtatEq sA pra#jAnaqtI su#vaqrgaM ~MlOqkamE#tiq yaja#mAna ( ) -maqByuth sRu#jati kShiqprE saqhasraqM pra jA#yata uttaqmA nIqyatE$ prathaqmA dEqvAn ga#cCati || 32
(lOqkAn ga#mayatiq sA - &vi#dvAn^th - suqSEvAq mA&& vi#Saq - yaja#mAnaqM - dvAda#Sa ca) (A7)

TS 7.1.8.1
atri#radadAqdaur^vA#ya praqjAM puqtrakA#mAyaq sa ri#ricAqnO#&manyataq nir^vI$ryaH SithiqlO yAqtayA#mAq sa EqtaM ca#tUrAqtra-ma#paSyaqt tamA&ha#raqt tEnA#yajataq tatOq vai tasya# caqtvArO# vIqrA A&jA#yantaq suhO#tAq sU$dgAtAq sva#ddhvaryuqH susa#BEyOq ya EqvaM ~MviqdvA(gg)Sca#tUrAqtrENaq yaja#taq A&sya# caqtvArO# vIqrA 
jA#yantEq suhO#tAq sU$dgAtAq sva#ddhvaryuqH susa#BEyOq yE ca#tur^viq(gm)qSAH pava#mAnA brahmavarcaqsaM ta - [ ] 33

TS 7.1.8.2
- dya uqdyantaqH stOmAqH SrIH sA &tri(gg)# SraqddhAdE#vaqM ~Myaja#mAnaM caqtvAri# vIqryA#Niq nOpA#&namaqn tEja# indriqyaM bra#hmavarcaqsa-maqnnAdyaq(gm)q sa EqtA(gg)ScaqturaqScatu#ShTOmAqn^th sOmA#na-paSyaqt tAnA&ha#raqt taira#yajataq tEja# Eqva pra#thaqmEnA &vA#rundhEndriqyaM dviqtIyE#na brahmavarcaqsaM tRuqtIyE#nAqnnAdya#M catuqrtthEnaq ya EqvaM ~MviqdvA(gg)ScaqturaqScatu#ShTOmAqn^th sOmA#nAqhara#tiq tairyaja#tEq tEja# Eqva ( ) 
pra#thaqmEnAva# rundha indriqyaM dviqtIyE#na brahmavarcaqsaM tRuqtIyE#nAq&nnAdya#M catuqrtthEnaq 
yAmEqvAtriqrq. RuddhiqmAd^^rdhnOqt tAmEqva yaja#mAna RuddhnOti || 34
( tat-tEja# EqvA-ShTAda#Sa ca) (A8)

TS 7.1.9.1
jaqmada#gniqH puShTi#kAma-ScatUrAqtrENA#-yajataq sa EqtAn pOShA(gm)# apuShyaqt tasmA$t paliqtau jAma#dagniyauq na saM jA#nAtE EqtAnEqva pOShA$n puShyatiq ya EqvaM ~MviqdvA(gg)Sca#tUrAqtrENaq yaja#tE purODAqSinya# upaqsadO# Bavanti paqSavOq vai pu#rOqDASa#H paqSUnEqvAva# ruqndhE &nnaqM ~Mvai pu#rOqDASO&nna#mEqvAva# rundhE 
&nnAqdaH pa#SuqmAn Ba#vatiq ya EqvaM ~MviqdvA(gg)Sca#tUrAqtrENaq yaja#tE || 35
(jaqmada#gni - raqShTAca#tvAri(gm)Sat) (A9)

TS 7.1.10.1
saqM~MvaqthsaqrO vA iqdamEka# AsIqth sO#&kAmayataqrtUn^th sRu#jEqyEtiq sa EqtaM pa#~jcarAqtrama#paSyaqt tamA&ha#raqt tEnA#yajataq tatOq vai sa RuqtUna#sRujataq ya EqvaM ~MviqdvAn pa#~jcarAqtrENaq yaja#tEq praiva jA#yatEq ta Ruqtava#H sRuqShTA na vyAva#rtantaq ta EqtaM pa#~jcarAqtrama#paSyaqn tamA&ha#raqn tEnA#yajantaq tatOq vai tE vyAva#rtantaq-[ ] 36

TS 7.1.10.2
ya EqvaM ~MviqdvAn pa#~jcarAqtrENaq yaja#tEq vi pAqpmanAq BrAtRu#vyEqNA&&* va#rtatEq sAr^va#sEniH SaucEqyO#&kAmayata paSuqmAn^th syAqmitiq sa EqtaM pa#~jcarAqtramA&ha#raqt tEnA#&yajataq tatOq vai sa saqhasra#M paqSUn prA&&*pnOqdya EqvaM ~MviqdvAn pa#~jcarAqtrENaq yaja#tEq pra saqhasra#M paqSUnA$pnOti babaqraH prAvA#haNi-rakAmayata vAqcaH pra#vadiqtA syAqmitiq sa EqtaM pa#~jcarAqtramA - [ ] 37

TS 7.1.10.3
&ha#raqt tEnA#yajataq tatOq vai sa vAqcaH pra#vadiqtA&Ba#vaqdya EqvaM ~MviqdvAn pa#~jcarAqtrENaq yaja#tE pravadiqtaiva vAqcO Ba#vaqtyathO# EnaM ~MvAqcaspatiq-rityA#huqranA$pta-ScatUrAqtrO&ti#riktaH ShaD-rAqtrO&thaq vA EqSha sa#praMqti yaqj~jO yat pa#~jcarAqtrO ya EqvaM ~MviqdvAn pa#~jcarAqtrENaq yaja#tE saMpraqtyE#va yaqj~jEna# yajatE pa~jcarAqtrO Ba#vatiq pa~jcaq vA Ruqtava#H saM~Mvathsaqra - [ ] 38

TS 7.1.10.4
RuqtuShvEqva sa#M~MvathsaqrE prati# tiShThaqtyathOq pa~jcA$kSharA paq~gktiH pA~gktO# yaqj~jO yaqj~jamEqvAva# rundhE triqvRuda#gniShTOqmO Ba#vatiq tEja# EqvAva# rundhE pa~jcadaqSO Ba#vatIndriqyamEqvAva# rundhE saptadaqSO Ba#vatyaqnnAdyaqsyA-va#ruddhyAq athOq praiva tEna# jAyatE pa~jcaviq(gm)qSO$ &gniShTOqmO Ba#vati praqjApa#tEqrAptyai# mahAvraqtavA#-naqnnAdyaqsyA-va#ruddhyai viSvaqjith sar^va#pRuShThO-&tirAqtrO Ba#vatiq sar^va#syAqBiji#tyai ( ) || 39
(tE vyAva#rtanta - pravadiqtA syAqmitiq sa EqtaM pa#~jcarAqtramA - sa#M~MvathsaqrO#- Biji#tyai) (A10)

TS 7.1.11.1
dEqvasya#tvA saviqtuH pra#saqvE$&SvinO$rbAqhuByA$M pUqShNO hastA$ByAqmA da#da iqmAma#gRuBNan raSaqnAmRuqtasyaq pUr^vaq Ayu#Shi viqdathE#Shu kaqvyA | 
tayA# dEqvAH suqtamA ba#BUvur Ruqtasyaq sAman$^tha-saqramAqrapa#ntI ||
aqBiqdhA a#siq Buva#namasi yaqntA&si# dhaqrtA&siq sO$&gniM ~Mvai$SvAnaqra(gm) sapra#thasaM gacCaq svAhA#kRutaH pRuthiqvyAM ~MyaqntA rAD yaqntA&siq yama#nO dhaqrtA&si# dhaqruNa#H ( ) kRuqShyai tvAq kShEmA#ya tvA raqyyai tvAq pOShA#ya tvA pRuthiqvyai tvAq &ntari#kShAya tvA diqvE tvA# saqtE tvA&sa#tE tvAqdByastvau-Sha#dhIByastvAq viSvE$ByastvA BUqtEBya#H || 40 
(dhaqruNaqH - pa~jca#vi(gm)SatiSca) (A11)

TS 7.1.12.1
viqBUrmAqtrA praqBUH piqtrASvO#&siq hayOq&syatyO#&siq narOq&syar^vA#&siq sapti#rasi vAqjya#siq vRuShA#&si nRuqmaNA# asiq yayuqrnAmA$syAdiqtyAnAqM patvAnvi#hyaqgnayEq svAhAq svAhE$ndrAqgniByAq(gg)q svAhA$ praqjApa#tayEq svAhAq viSvE$ByO dEqvEByaqH svAhAq sar^vA$ByO dEqvEtA$Bya iqha dhRutiqH svAhEqha vidhRu#tiqH svAhEqha rantiqH svAhEq ( ) -ha rama#tiqH svAhAq BUra#si BuqvE tvAq BavyA#ya tvA BaviShyaqtE tvAq viSvE$ByastvA BUqtEByOq dEvA# ASApAlA EqtaM dEqvEByO&SvaqM mEdhA#yaq prOkShi#taM gOpAyata || 41
(rantiqH svAhAq - dvAvi(gm)#SatiSca) (A12)

TS 7.1.13.1
Aya#nAyaq svAhAq prAya#NAyaq svAhO$ddrAqvAyaq svAhOddru#tAyaq svAhA# SUkAqrAyaq svAhAq SUkRu#tAyaq svAhAq palA#yitAyaq svAhAq &&palA#yitAyaq svAhAq &&valga#tEq svAhA# parAqvalga#tEq svAhA# &&yaqtE svAhA$ prayaqtE svAhAq sar^va#smaiq svAhA$ || 42
(Aya#nAqyOtta#ramAqpalA#yitAyaq ShaDvi(gm)#SatiH) (A13)

TS 7.1.14.1
aqgnayEq svAhAq sOmA#yaq svAhA# vAqyavEq svAhAq &pAM mOdA#yaq svAhA# saviqtrE svAhAq sara#svatyaiq svAhE-ndrA#yaq svAhAq bRuhaqspata#yEq svAhA# miqtrAyaq svAhAq varu#NAyaq svAhAq sar^va#smaiq svAhA$ || 43
(aqgnayE# vAqyavEq&pAM mOdAqyEndrA#yaq trayO#vi(gm)SatiH) (A14)

TS 7.1.15.1
pRuqthiqvyai svAhAq &ntari#kShAyaq svAhA# diqvE svAhAq sUryA#yaq svAhA# caqndrama#sEq svAhAq nakSha#trEByaqH svAhAq prAcyai# diqSE svAhAq dakShi#NAyai diqSE svAhA$ praqtIcyai# diqSE svAhO-dI$cyai diqSE svAhOqd^^rdhvAyai# diqSE svAhA# diqgByaH svAhA# &vAntaradiqSAByaqH svAhAq samA$ByaqH svAhA# SaqradByaqH svAhA# &hOrAqtrEByaqH svAhA$ &d^^rdhamAqsEByaqH svAhAq mAsE$ByaqH svAhaqrtuByaqH svAhA# saM~MvathsaqrAyaq svAhAq sar^va#smaiq svAhA$ || 44
(pRuqthiqvyai sUryA#yaq nakSha#trEByaqH prAcyai# saqptaca#tvAri(gm)Sat) (A15)

TS 7.1.16.1
aqgnayEq svAhAq sOmA#yaq svAhA# saviqtrE svAhAq sara#svatyaiq svAhA# pUqShNE svAhAq bRuhaqspata#yEq svAhAq &pAM mOdA#yaq svAhA# vAqyavEq svAhA# miqtrAyaq svAhAq varu#NAyaq svAhAq sar^va#smaiq svAhA$ || 45
(aqgnayE# saviqtrE pUqShNE#&pAM mOdA#ya vAqyavEq trayO#vi(gm)SatiH) (A16)

TS 7.1.17.1
pRuqthiqvyai svAhAq &ntari#kShAyaq svAhA# diqvE svAhAq &gnayEq svAhAq sOmA#yaq svAhAq sUryA#yaq svAhA# caqndrama#sEq svAhA &hnEq svAhAq rAtri#yaiq svAhaqrjavEq svAhA# sAqdhavEq svAhA# sukShiqtyai svAhA$ kShuqdhE svAhA# &&SitiqmnE svAhAq rOgA#yaq svAhA# hiqmAyaq svAhA# SIqtAyaq svAhA# &&taqpAyaq svAhA &ra#NyAyaq svAhA# suvaqrgAyaq svAhA# lOqkAyaq svAhAq sar^va#smaiq svAhA$ || 46
(pRuqthiqvyA aqgnayE&hnEq rAtri#yaiq catu#ScatvAri(gm)Sat) (A17)

TS 7.1.18.1
BuvO# dEqvAnAqM karma#NAq&pasaqrtasya# paqthyA#&siq vasu#Bi-rdEqvEBi#-rdEqvata#yA gAyaqtrENa# tvAq Canda#sA yunajmi vasaqntEna# tvaqrtunA# haqviShA# dIkShayAmi ruqdrEBi#-rdEqvEBi#-rdEqvata#yAq traiShTu#BEna tvAq Canda#sA yunajmi grIqShmENa# tvaqrtunA# haqviShA# dIkShayA-myAdiqtyEBi#-rdEqvEBi#-rdEqvata#yAq jAga#tEna tvAq Canda#sA yunajmi vaqrq.ShABi#stvaqrtunA# haqviShA# dIkShayAmiq viSvE#Bi-rdEqvEBi#-rdEqvataqyA &&nu#ShTuBEna tvAq Canda#sA yunajmi - [ ] 47

TS 7.1.18.2
SaqradA$ tvaqrtunA# haqviShA# dIkShayAqmya~ggi#rOBi-rdEqvEBi#-rdEqvata#yAq pA~gktE#na tvAq Canda#sA yunajmi hEmantaSiSiqrAByA$M tvaqrtunA# haqviShA# dIkShayAqmyA&haM dIqkShAma#ruhamRuqtasyaq patnI$M gAyaqtrENaq Canda#sAq brahma#NA caqrta(gm) saqtyE#&dhA(gm) saqtyamRuqtE#&dhAM ||
maqhI mU qShu >1suqtrAmA#Na >2-miqha dhRutiqH svAhEqha vidhRu#tiqH svAhEqha rantiqH svAhEqha rama#tiqH svAhA$ || 48
(Anu#ShTuBEna tvAq Canda#sA yunaqjmyE - kAqnna pa#~jcAqSacca#) (A18)

TS 7.1.19.1
IqkAMqrAyaq svAhEM kRu#tAyaq svAhAq kranda#tEq svAhA# &vaqkranda#tEq svAhAq prOtha#tEq svAhA$ praqprOtha#tEq svAhA# gaqndhAyaq svAhA$ GrAqtAyaq svAhA$ prAqNAyaq svAhA$ vyAqnAyaq svAhA# &pAqnAyaq svAhA# sandIqyamA#nAyaq svAhAq sandi#tAyaq svAhA# vicRuqtyamA#nAyaq svAhAq vicRu#ttAyaq svAhA# palAyiqShyamA#NAyaq svAhAq palA#yitAyaq svAhO#para(gg)syaqtE svAhOpa#ratAyaq svAhA# nivEkShyaqtE svAhA# niviqSamA#nAyaq svAhAq nivi#ShTAyaq svAhA# niShathsyaqtE svAhA# niqShIda#tEq svAhAq niSha#NNAyaq svAhA# - [ ] 49

TS 7.1.19.2
&&siShyaqtE svAhA &&sI#nAyaq svAhA# &&siqtAyaq svAhA# nipathsyaqtE svAhA# niqpadya#mAnAyaq svAhAq nipa#nnAyaq svAhA# SayiShyaqtE svAhAq SayA#nAyaq svAhA# SayiqtAyaq svAhA# saMmIliShyaqtE svAhA# saqmIMla#tEq svAhAq saMmI#litAyaq svAhA$ svaPsyaqtE svAhA$ svapaqtE svAhA# suqptAyaq svAhA$ praBOthsyaqtE svAhA$ praqbuddhya#mAnAyaq svAhAq prabu#ddhAyaq svAhA# jAgariShyaqtE svAhAq jAgra#tEq svAhA# jAgariqtAyaq svAhAq SuSrU#ShamANAyaq svAhA# SRuNvaqtE svAhA$ SruqtAyaq svAhA# vIkShiShyaqtE svAhAq - [ ] 50

TS 7.1.19.3
vIkSha#mANAyaq svAhAq vIkShi#tAyaq svAhA# sa(gm)hAsyaqtE svAhA# saqjiMhA#nAyaq svAhOq-jjihA#nAyaq svAhA# vivartthsyaqtE svAhA# viqvarta#mAnAyaq svAhAq vivRu#ttAyaq svAhO$-tthAsyaqtE svAhOqttiShTha#tEq svAhOtthi#tAyaq svAhA# vidhaviShyaqtE svAhA# vidhUnvAqnAyaq svAhAq vidhU#tAyaq svAhO$-tkra(gg)syaqtE svAhOqtkrAma#tEq svAhOtkrA$ntAyaq svAhA# ca~gkramiShyaqtE svAhA# ca~gkraqmyamA#NAyaq svAhA# ca~gkramiqtAyaq svAhA# kaNDUyiShyaqtE svAhA# kaNDUqyamA#nAyaq svAhA# kaNDUyiqtAyaq svAhA# nikaShiShyaqtE svAhA# niqkaSha#mANAyaq svAhAq ( ) nika#ShitAyaq svAhAq yadattiq tasmaiq svAhAq yat piba#tiq tasmaiq svAhAq yanmEha#tiq tasmaiq svAhAq yacCakRu#t kaqrOtiq tasmaiq 
svAhAq rEta#sEq svAhA$ praqjAByaqH svAhA$ praqjana#nAyaq svAhAq sar^va#smaiq svAhA$ || 51 
(niSha#NNAyaq svAhA# - vIkShiShyaqtE svAhA# - niqkaSha#mANAyaq svAhA# - saqptavi(gm)#SatiSca) (A19)

TS 7.1.20.1
aqgnayEq svAhA# vAqyavEq svAhAq sUryA#yaq svAhaq-rtama#syRuqtasyaqrtama#si saqtyama#si saqtyasya# saqtyama#syRuqtasyaq pan^thA# asi dEqvAnA$M CAqyA&mRuta#syaq nAmaq tath saqtyaM ~Myat tvaM praqjApa#tiqrasyadhiq yada#smin vAqjinI#vaq SuBaqH sparddha#ntEq divaqH sUryE#Naq viSOq&pO vRu#NAqnaH pa#vatE kaqvyan paqSuM na gOqpA iryaqH pari#jmA || 52
(aqgnayE# vAqyavEq sUryA#yAq - &ShTAca#tvAri(gm)Sat) (A20)

Prasna KOr^vai with starting Padams Of 1 tO 20 Anuvaakams :- 
(praqjana#naM - prAtassavaqnE vai - bra#hmavAqdinaqH sa tvA - a~ggi#rasaq- ApOq vai - sOmOq vai - sa#hasrataqmyA - tri# - rjaqmada#gniH - saM~MvathsaqrO - dEqvasya# -viqBU - rAya#nAyAq- &gnayE# - pRuthiqvyA - aqgnayE# - pRuthiqvyai - Buva# - IkAMqrAyAq - gnayE# vAqyavEq sUryA#ya - vi(gm)SaqtiH )

KOr^vai with starting Padams Of 1, 11, 21 SEriEs Of Panchaatis :-
(praqjana#naq - ma~ggi#rasaqH - sOmOq vai - pra#tigRuqhNAti# - viqBU - r^vIkSha#mANAyaq - dvipa#~jcAqSat)

First and Last Padam Of First Prasnam Of 7th Kandam
(praqjana#naqM - pari#jmA)

|| hari#H OM ||

|| kRuShNa yajur^vEdIya taittirIya saMhitAyAM saptamakANDE prathamaH praSnaH samAptaH ||

7.1.1	AppEndix
7.1.18.2 - maqhImUqShu>1 suqtrAmA#Na >2
maqhImUqShu mAqtara(gm)# suvraqtAnA#mRuqtasyaq patnIqmava#sE huvEma | 
tuqviqkShaqtrAmaqjara#ntImurUqcI(gm) suqSarmA#Naqmadi#ti(gm) suqpraNI#tiM || 

suqtrAmA#NaM pRuthiqvIM dyAma#nEqhasa(gm)# suqSarmA#Naq madi#ti(gm) suqpraNI#tiM | 
daivIqM nAva(gg)# svariqtrAmanA#gasaqmasra#vantIqmA ru#hEmA svaqstayE$ ||
(AppEaring in T.S.1.5.11.5)
========================
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

7.2	 saptamakANDE dvitIyaH praSnaH - ShaD rAtrAdyAnAM nirUpaNaM

TS 7.2.1.1
sAqddhyA vai dEqvAH su#vaqrgakA#mA Eqta(gm) Sha#D-rAqtrama#paSyaqn tamA&ha#raqn tEnA#yajantaq tatOq vai tE su#vaqrgaM ~MlOqkamA#yaqnaq. ya EqvaM ~MviqdvA(gm)sa#H ShaD-rAqtramAsa#tE suvaqrgamEqva lOqkaM ~Mya#nti dEvasaqtraM ~Mvai Sha#D-rAqtraH praqtyakShaq(gg)q hyE#tAni# pRuqShThAniq ya EqvaM ~MviqdvA(gm)sa#H ShaD-rAqtramAsa#tE sAqkShAdEqva dEqvatA# aqByArO#hantiq ShaD-rAqtrO Ba#vatiq ShaD vA RuqtavaqH ShaT pRuqShThAni# - [ ] 1

TS 7.2.1.2
pRuqShThairEqvartUnaq-nvArO#hantyRuqtuBi#H saM~MvathsaqraM tE sa#M~Mvathsaqra Eqva prati# tiShThanti bRuhad-rathantaqrAByA$M ~MyantIqyaM ~MvAva ra#thaMtaqramaqsau bRuqhadAqByAmEqva yaqntyathO# aqnayO#rEqva prati# tiShThantyEqtE vai yaqj~jasyA$~jjaqsAya#nI sruqtI tAByA#mEqva su#vaqrgaM ~MlOqkaM ~Mya#nti triqvRuda#gniShTOqmO Ba#vatiq tEja# EqvAva# rundhatE pa~jcadaqSO Ba#vatIndriqyamEqvAva# rundhatE saptadaqSO- [ ] 2

TS 7.2.1.3
Ba#va-tyaqnnAdyaqsyA-va#ruddhyAq athOq praiva tEna# jAyanta Ekaviq(gm)qSO Ba#vatiq prati#ShThityAq athOq ruca#mEqvA&&tman da#dhatE triNaqvO Ba#vatiq viji#tyai trayastriq(gm)qSO Ba#vatiq prati#ShThityai sadOhavirddhAqnina# EqtEna# ShaD-rAqtrENa# yajEraqnnASva#tthI haviqrddhAnaqM cA&&*gnI$ddhraM ca Bavataqstaddhi su#vaqrgya#M 
caqkrIva#tI BavataH suvaqrgasya# lOqkasyaq sama#ShTyA uqlUKa#labuddhnOq yUpO# Bavatiq prati#ShThityaiq prA~jcO# yAntiq prA~gi#vaq hi su#vaqrgO - [ ] 3

TS 7.2.1.4
lOqkaH sara#svatyA yAntyEqSha vai dE#vaqyAnaqH pan^thAqsta-mEqvA-nvArO#hantyAqkrOSa#ntO yAqntyava#rti-mEqvAnyasmi#n pratiqShajya# pratiqShThAM ga#cCanti yaqdA daSa# SaqtaM kuqr^vantyathaika#-muqtthAna(gm)# SaqtAyuqH puru#ShaH 
SaqtEndri#yaq Ayu#ShyEqvEndriqyE prati# tiShThanti yaqdA Saqta(gm) saqhasra#M kuqr^vantyathaika#-muqtthAna(gm)# saqhasra#saMmitOq vA aqsau lOqkO#&mumEqva lOqkamaqBi ja#yanti yaqdai ( ) -ShA$M praqmIyE#ta yaqdA vAq jIyE#raqnnathaika#-muqtthAnaqM taddhi tIqrtthaM || 4 
(pRuqShThAni#-saptadaqSaH-su#vaqrgO-ja#yanti yaqdai - kA#daSa ca) (A1)

TS 7.2.2.1
kuqsuqruqbindaq auddA#lakirakAmayata paSuqmAn^th syAqmitiq sa Eqta(gm) sa#ptarAqtramA&ha#raqt tEnA#yajataq tEnaq vai sa yAva#ntO grAqmyAH paqSavaqstAnavA#-rundhaq ya EqvaM ~MviqdvAn^th sa#ptarAqtrENaq yaja#tEq yAva#nta 
Eqva grAqmyAH paqSavaqstAnEqvAva# rundhE saptarAqtrO Ba#vati saqpta grAqmyAH paqSava#H saqptA&&*raqNyAH saqpta CandA(gg)#-syuqBayaqsyA-va#ruddhyai triqvRuda#gniShTOqmO Ba#vatiq tEja# - [ ] 5

TS 7.2.2.2
EqvAva# rundhE pa~jcadaqSO Ba#vatIndriqyamEqvAva# rundhE saptadaqSO Ba#vatyaqnnAdyaqsyA va#ruddhyAq athOq praiva tEna# jAyata Ekaviq(gm)qSO Ba#vatiq prati#ShThityAq athOq ruca#mEqvA&&*tman dha#ttE triNaqvO Ba#vatiq viji#tyai 
pa~jcaviq(gm)qSO$-&gniShTOqmO Ba#vati praqjApa#tEqrAptyai# mahAvraqtavA#-naqnnAdyaqsyA va#ruddhyai viSvaqjith sar^va#pRuShThO &tirAqtrO Ba#vatiq sar^va#syAqBiji#tyaiq yat praqtyakShaqM pUr^vEqShvaha#ssu pRuqShThAnyu#pEqyuH praqtyakSha#M -[ ] 6

TS 7.2.2.3
~MviSvaqjitiq yathA# duqgdhA-mu#paqsIda#tyEqvamu#ttaqma-maha#H syAqnnaika#rAqtraScaqna syA$d bRuhad-rathantaqrE pUr^vEqShvahaqssUpa# yantIqyaM ~MvAva ra#thantaqramaqsau bRuqhadAqByAmEqva na yaqntyathO# aqnayO#rEqva prati# tiShThantiq yat praqtyakSha#M ~MviSvaqjiti# pRuqShThAnyu#paqyantiq yathAq prattA$M duqhE tAqdRugEqva tat || 7
(tEja# - upEqyuH praqtyakShaqM - dvica#tvAri(gm)Sacca) (A2)

TS 7.2.3.1
bRuhaqspati#rakAmayata brahmavarcaqsI syAqmitiq sa Eqta-ma#ShTarAqtra-ma#paSyaqt tamA&ha#raqt tEnA#yajataq tatOq vai sa bra#hmavarcaqsya#Bavaqdya EqvaM ~MviqdvAna#ShTarAqtrENaq yaja#tE brahmavarcaqsyE#va Ba#vatyaShTarAqtrO Ba#vatyaqShTAkSha#rA gAyaqtrI gA#yaqtrI bra#hmavarcaqsaM gA#yatriqyaiva bra#hmavarcaqsamava# rundhE&ShTarAqtrO Ba#vatiq cata#srOq vai diSaqScata#srO &vAntaradiqSA diqgBya Eqva bra#hmavarcaqsamava# rundhE-[ ] 8

TS 7.2.3.2
triqvRuda#gniShTOqmO Ba#vatiq tEja# EqvAva# rundhE pa~jcadaqSO Ba#vatIndriqyamEqvAva# rundhE saptadaqSO Ba#vatyaqnnAdyaqsyA-va#ruddhyAq athOq praiva tEna# jAyata Ekaviq(gm)qSO Ba#vatiq prati#ShThityAq athOq ruca#mEqvA&&*tman dha#ttE triNaqvO Ba#vatiq viji#tyai trayastriq(gm)qSO Ba#vatiq prati#ShThityai pa~jcaviq(gm)qSO$&gniShTOqmO Ba#vati praqjApa#tEqrAptyai# mahAvraqtavA#naqnnAdyaqsyA va#ruddhyai viSvaqjith 
sar^va#pRuShThO&tirAqtrO Ba#vatiq sar^va#syAqBiji#tyai ( ) || 9
(diqgBya Eqva bra#hmavarcaqsamava# rundhEq - &Biji#tyai) (A3)

TS 7.2.4.1
praqjApa#tiH praqjA a#sRujataq tAH sRuqShTAH kShudhaqM nyA#yaqn^thsa EqtaM na#varAqtrama#paSyaqt 
tamA&ha#raqt tEnA#yajataq tatOq vai praqjAByO#&kalpataq yar.hi# praqjAH kShudha#M niqgacCE#yuqstar.hi# navarAqtrENa# yajEtEqmE hi vA EqtAsA$M ~MlOqkA aklRu#ptAq athaiqtAH kShudhaqM ni ga#cCantIqmAnEqvA&&*ByO# lOqkAn ka#lpayatiq tAn kalpa#mAnAn praqjAByO&nu# kalpatEq kalpa#ntE - [ ] 10

TS 7.2.4.2
&smA iqmE lOqkA Urja#M praqjAsu# dadhAti trirAqtrENaiqvEmaM ~MlOqkaM ka#lpayati trirAqtrENAqntari#kShaM trirAqtrENAqmuM ~MlOqkaM ~MyathA# guqNE gaqNamaqnvasya#tyEqvamEqva tallOqkE lOqkamanva#syatiq dhRutyAq aSi#thilaMBAvAyaq jyOtiqrgaurAyuqriti# j~jAqtAH stOmA# BavantIqyaM ~MvAva jyOti#raqntari#kShaqM gauraqsAvAyu#rEqShvE#va lOqkEShuq prati# tiShThantiq j~jAtra#M praqjAnA$M-[ ] 11

TS 7.2.4.3
gacCati navarAqtrO Ba#vatyaBipUqr^vamEqvA&smiqn tEjO# dadhAtiq yO jyOgA#mayAvIq syAth sa na#varAqtrENa# yajEta prAqNA hi vA EqtasyA dhRu#tAq athaiqtasyaq jyOgA#mayati prAqNAnEqvAsmi#n dAdhArOqta yadIqtAsuqrBava#tiq jIva#tyEqva || 12
(kalpa#ntE-praqjanAqM - traya#stri(gm)Sacca) (A4)

TS 7.2.5.1
praqjApa#tirakAmayataq pra jA#yEqyEtiq sa EqtaM daSa#hOtAramapaSyaqt tama#juhOqt tEna# daSarAqtrama#sRujataq tEna# daSarAqtrENaq prA jA#yata daSarAqtrAya# dIkShiqShyamA#NOq daSa#hOtAraM juhuyAqd-daSa#hOtraiqva da#SarAqtra(gm) sRu#jatEq tEna# daSarAqtrENaq pra jA#yatE vairAqjO vA EqSha yaqj~jO yadda#SarAqtrO ya EqvaM ~MviqdvAn-da#SarAqtrENaq yaja#tE viqrAja#mEqva ga#cCati prAjApaqtyO vA EqSha yaqj~jO yad-da#SarAqtrO-[ ] 13

TS 7.2.5.2
ya EqvaM ~MviqdvAn-da#SarAqtrENaq yaja#tEq praiva jA#yataq indrOq vai saqdRu~g dEqvatA#BirAsIqth sa na vyAqvRuta#magacCaqth sa praqjApa#tiqmupA#dhAvaqt tasmA# EqtaM da#SarAqtraM prAya#cCaqt tamA&ha#raqt tEnA#yajataq tatOq vai sO$&nyABi#-rdEqvatA#Bi-r^vyAqvRuta#magacCaqdya EqvaM ~MviqdvAn da#SarAqtrENaq yaja#tE vyAqvRuta#mEqva pAqpmanAq BrAtRu#vyENa gacCati trikaqkudvA - [ ] 14

TS 7.2.5.3
EqSha yaqj~jO yad-da#SarAqtraH kaqkut pa#~jcadaqSaH kaqkudE#kaviq(gm)qSaH kaqkut tra#yastriq(gm)qSO ya EqvaM ~MviqdvAn da#SarAqtrENaq yaja#tE trikaqkudEqva sa#mAqnAnA$M Bavatiq yaja#mAnaH pa~jcadaqSO yaja#mAna Ekaviq(gm)qSO yaja#mAnastrayastriq(gm)qSaH puraq ita#rA aBicaqryamA#NO daSarAqtrENa# yajEta dEvapuqrA Eqva paryU#hatEq tasyaq 
na kuta#ScaqnOpA$vyAqdhO Ba#vatiq naina#maBiqcaran$th stRuNutE dEvAsuqrAH saM~Mya#ttA Asaqn tE dEqvA EqtA - [ ] 15

TS 7.2.5.4
dE#vapuqrA a#paSyaqnq yad-da#SarAqtrastAH paryau#hantaq tEShAqM na kuta#ScaqnOpA$vyAqdhO# &Bavaqt tatO# dEqvA aBa#vaqn parA&su#rAq yO BrAtRu#vyavAqn^th syAth sa da#SarAqtrENa# yajEta dEvapuqrA Eqva paryU#hatEq tasyaq na kuta#ScaqnOpA$vyAqdhO Ba#vatiq Bava#tyAqtmanAq parA$&syaq BrAtRu#vyO Bavatiq stOmaqH stOmaqsyOpa#stirBavatiq BrAtRu#vyamEqvOpa#stiM kurutE jAqmi vA - [ ] 16

TS 7.2.5.5
Eqtat ku#r^vantiq yajjyAyA(gm)#saq(gg)q stOma#muqpEtyaq kanI#yA(gm)samupaqyantiq yada#gniShTO-masAqmAnyaqvastA$cca paqrastA$ccaq BavaqntyajA#mitvAya triqvRuda#gniShTOqmO$ &gniqShTudA$gnEqyIShu# Bavatiq tEja# EqvAva# rundhE pa~jcadaqSa uqkthya# aiqndrIShvi#ndriqyamEqvAva# rundhE triqvRuda#gniShTOqmO vai$SvadEqvIShuq puShTi#mEqvAva# rundhE saptadaqSO$&gniShTOqmaH prA#jApaqtyAsu# tIvrasOqmO$ &nnAdyaqsyA-va#ruddhyAq athOq praiva tEna# jAyata - [ ] 17

TS 7.2.5.6
Ekaviq(gm)qSa uqkthya#H sauqrIShuq prati#ShThityAq athOq ruca#mEqvA&&*tman dha#ttE saptadaqSO$&gniShTOqmaH prA#jApaqtyAsU#pahaqvya# upahaqvamEqva ga#cCati triNaqvAva#gniShTOqmAvaqBita# aiqndrIShuq viji#tyai trayastriq(gm)qSa uqkthyO# vaiSvadEqvIShuq prati#ShThityai viSvaqjith sar^va#pRuShThO&tirAqtrO Ba#vatiq sar^va#syAqBiji#tyai || 18
(praqjAqpaqtyO vA EqSha yaqj~jO yad da#SarAqtra - stri#kaqkuddhA - EqtA - vai - jA#yataq - Eka#tri(gm)Sacca) (A5)

TS 7.2.6.1
RuqtavOq vai praqjAkA#mAH praqjAM nA&vi#ndantaq tE#&kAmayanta praqjA(gm) sRu#jEmahi praqjAmava# rundhImahi praqjAM ~Mvi#ndEmahi praqjAva#ntaH syAqmEtiq ta EqtamE#kAdaSarAqtrama#paSyaqn tamA&ha#raqn tEnA#yajantaq tatOq vai tE praqjAma#sRujanta praqjAmavA#rundhata praqjAma#vindanta praqjAva#ntO&Bavaqnta RuqtavO#&Bavaqn 
tadA$rtaqvAnA#-mArtavaqtva-mRu#tUqnAM ~MvA EqtE puqtrAstasmA# - [ ] 19

TS 7.2.6.2
-dArtaqvA u#cyantEq ya EqvaM ~MviqdvA(gm)sa# EkAdaSarAqtramAsa#tE praqjAmEqva sRu#jantE praqjAmava# rundhatE praqjAM ~Mvi#ndantE praqjAva#ntO Bavantiq jyOti#ratirAqtrO Ba#vatiq jyOti#rEqva puqrastA$d-dadhatE suvaqrgasya# lOqkasyA-nu#KyAtyaiq pRuShThya#H ShaDaqhO Ba#vatiq ShaD vA RuqtavaqH ShaT pRuqShThAni# pRuqShThairEqvartUnaq-nvArO#hantyRuqtuBi#H saM~MvathsaqraM tE sa#M~Mvathsaqra Eqva prati# tiShThanti catur^viq(gm)qSO Ba#vatiq catu#r^vi(gm)SatyakSharA gAyaqtrI - [ ] 20

TS 7.2.6.3
gA#yaqtraM bra#hmavarcaqsaM gA#yatriqyAmEqva bra#hmavarcaqsE prati# tiShThanti catuScatvAriq(gm)qSO Ba#vatiq catu#ShcatvAri(gm)SadakSharA triqShTugi#ndriqyaM triqShTup triqShTuByEqvEndriqyE prati# tiShThantyaShTAcatvAriq(gm)qSO Ba#vatyaqShTAca#tvAri(gm)SadakSharAq jaga#tIq jAga#tAH paqSavOq jaga#tyAmEqva paqSuShuq prati# tiShThantyE-kAdaSarAqtrO Ba#vatiq pa~jcaq vA Ruqtava# ArtaqvAH pa~jcaqrtuShvEqvA&&*rtaqvEShu# saM~MvathsaqrE 
pra#tiqShThAya# praqjAmava# rundhatE &tirAqtrAvaqBitO# BavataH praqjAyaiq pari#gRuhItyai || 21 
(tasmA$d - gAyaqtryE - kAqnnapa#~jcAqSacca#) (A6)

TS 7.2.7.1
aiqndraqvAqyaqvAgrA$n gRuhNIyAqdyaH kAqmayE#ta yathA pUqr^vaM praqjAH ka#lpEraqnniti# yaqj~jasyaq vai klRuptiqmanu# praqjAH ka#lpantE yaqj~jasyA-klRu#ptiqmanuq na ka#lpantE yathA pUqr^vamEqva praqjAH ka#lpayatiq na jyAyA(gm)#saqM kanI#yAqnati# krAmatyaindravAyaqvAgrA$n gRuhNIyAdAmayAqvina#H prAqNEnaq vA EqSha vyRu#ddhyatEq 
yasyAq&&*maya#ti prAqNa ai$ndravAyaqvaH prAqNEnaiqvainaq(gm)q sama#d^^rdhayati maitrAvaruqNAgrA$n gRuhNIraqnq yEShA$M dIkShiqtAnA$M praqmIyE#ta-[ ] 22

TS 7.2.7.2
prANApAqnAByAqM ~MvA EqtE vyRu#ddhyantEq yEShA$M dIkShiqtAnA$M praqmIya#tE prANApAqnau 
miqtrAvaru#Nau prANApAqnAvEqva mu#KaqtaH pari# haranta ASviqnAgrA$n gRuhNItA &&*nujAvaqrO$&Svinauq vai dEqvAnA#mAnujAvaqrau paqScEvAgraqM paryai#tA-maqSvinA#vEqtasya# dEqvatAq ya A#nujAvaqra-stAvEqvainaqmagraqM pari# NayataH SuqkrAgrA$n gRuhNIta gaqtaSrI$H pratiqShThAkA#mOq&sau vA A#diqtyaH Suqkra EqShO&ntO&ntaM# manuqShya#H - [ ] 23

TS 7.2.7.3
Sriqyai gaqtvA ni va#rtaqtE &ntA#dEqvA&ntaqmA ra#BatEq na tataqH pApI#yAn Bavati man^thya#grAn gRuhNItA-Biqcara#-nnArtapAqtraM ~MvA Eqtad-yan-ma#n^thipAqtraM mRuqtyunaiqvaina#M grAhayati tAqjagArtiqmArcCa#tyA-grayaqNAgrA$n gRuhNItaq yasya# piqtA pi#tAmaqhaH puNyaqH syAdathaq tanna prA$pnuqyAd-vAqcA vA EqSha i#ndriqyENaq vyRu#ddhyatEq yasya# piqtA pi#tAmaqhaH puNyOq - [ ] 24

TS 7.2.7.4
Baqvatyathaq tanna prAqpnOtyura# ivaiqtad-yaqj~jasyaq vAgi#vaq yadA$grayaqNO vAqcaivaina#mindriqyENaq sama#d^^rdhayatiq na tataqH pApI#yAn BavatyuqkthyA$grAn gRuhNItABicaqryamA#NaqH sar^vE#ShAqM ~MvA Eqtat pAtrA#NAmindriqyaM ~Myadu#kthyapAqtra(gm) sar^vE#Naiqvaina#mindriqyENAtiq prayu#~gktEq sara#svatyaqBi nO# nEShiq vasyaq iti# purOqruca#M kuryAqd-vAgvai - [ ] 25

TS 7.2.7.5
sara#svatI vAqcaivainaqmatiq prayu#~gktEq mA tvat kShEtrAqNyara#NAni gaqnmEtyA#ha mRuqtyOr^vai kShEtrAqNyara#NAniq tEnaiqva mRuqtyOH kShEtrA#Niq na ga#cCati pUqrNAn grahA$n gRuhNIyAdAmayAqvina#H prAqNAn vA Eqtasyaq SugRu#cCatiq yasyAq &&*maya#ti prAqNA grahA$H prAqNAnEqvAsya# SuqcO mu#~jcatyuqta yadIqtAsuqrBava#tiq jIva#tyEqva pUqrNAn grahA$n ( ) gRuhNIyAqd-yar.hi# paqrjanyOq na var.ShE$t prAqNAn vA Eqtar.hi# praqjAnAq(gm)q SugRu#cCatiq yar.hi# paqrjanyOq na var.Sha#ti prAqNA grahA$H prAqNAnEqva praqjAnA(gm)# SuqcO mu#~jcati tAqjak pra va#r.Shati || 26
(praqmIyE#ta - manuqShya# - RuddhyatEq yasya# piqtA pi#tAmaqhaH puNyOq-vAgvA-Eqva pUqrNAn grahAqn-pa~jca#vi(gm)SatiSca) (A7)

TS 7.2.8.1
gAqyaqtrO vA ai$ndravAyaqvO gA#yaqtraM prA#yaqNIyaq-mahaqstasmA$t prAyaqNIyE-&ha#nnaindravAyaqvO gRu#hyatEq sva Eqvaina#mAqyata#nE gRuhNAtiq traiShTu#BOq vai SuqkrastraiShTu#BaM dviqtIyaq-mahaqstasmA$d dviqtIyE&ha#~jCuqkrO gRu#hyatEq sva Eqvaina#mAqyata#nE gRuhNAtiq jAga#tOq vA A$grayaqNO jAga#taM tRuqtIyaq-mahaqstasmA$t tRuqtIyE&ha#nnAgrayaqNO gRu#hyatEq sva Eqvaina#mAqyata#nE gRuhNAtyEqtadvai - [ ] 27

TS 7.2.8.2
yaqj~jamA#paqd-yacCandA(gg)#syAqpnOtiq yadA$grayaqNaH SvO gRuqhyatEq yatraiqva yaqj~jamadRu#Saqn tata# EqvainaqM punaqH prayu#~gktEq jaga#nmuKOq vai dviqtIya#strirAqtrO jAga#ta AgrayaqNO yacca#tuqrtthE&ha#nnAgrayaqNO gRuqhyatEq sva Eqvaina#mAqyata#nE gRuhNAqtyathOq svamEqva CandO&nu# paqryAva#rtantEq rAtha#ntarOq vA ai$ndravAyaqvO 
rAtha#ntaraM pa~jcaqmamahaqstasmA$t pa~jcaqmE&ha# - [ ] 28

TS 7.2.8.3
-nnaindravAyaqvO gRu#hyatEq sva Eqvaina#mAqyata#nE gRuhNAtiq bAr.ha#tOq vai SuqkrO bAr.ha#ta(gm) ShaqShThamahaqstasmA$th ShaqShThE&ha#~jCuqkrO gRu#hyatEq sva Eqvaina#mAqyata#nE gRuhNAtyEqtadvai dviqtIya#M ~Myaqj~jamA#paqd-yacCandA(gg)#syAqpnOtiq yacCuqkraH SvO gRuqhyatEq yatraiqva yaqj~jamadRu#Saqn tata# EqvainaqM punaqH prayu#~gktE triqShTu~gmu#KOq vai tRuqtIya#strirAqtrastraiShTu#BaH - [ ] 29

TS 7.2.8.4
SuqkrO yath sa#ptaqmE&ha#~jCuqkrO gRuqhyatEq sva Eqvaina#mAqyata#nE gRuhNAqtyathOq svamEqva CandO&nu# paqryAva#rtantEq vAgvA A$grayaqNO vAga#ShTaqmamahaq-stasmA#daShTaqmE&ha#nnAgrayaqNO gRu#hyatEq sva Eqvaina#mAqyata#nE gRuhNAti prAqNO vA ai$ndravAyaqvaH prAqNO na#vaqma-mahaqstasmA$nnavaqmE &ha#nnaindravAyaqvO 
gRu#hyatEq sva Eqvaina#mAqyata#nE gRuhNAtyEqta - [ ] 30

TS 7.2.8.5
-dvai tRuqtIya#M ~Myaqj~jamA#paqd-yacCandA(gg)#syAqpnOtiq yadai$ndravAyaqvaH SvO gRuqhyatEq yatraiqva yaqj~jamadRu#Saqn tata# EqvainaqM punaqH prayuq~gktE &thOq svamEqva CandO&nu# paqryAva#rtantE paqthO vA EqtE&ddhyapa#thEna yantiq yE$&nyEnai$ndravAyaqvAt pra#tiqpadyaqntE&ntaqH Kaluq vA EqSha yaqj~jasyaq yad-da#Saqma-maha#rdaSaqmE &ha#nnaindravAyaqvO gRu#hyatE yaqj~jasyaiq-[ ] 31

TS 7.2.8.6
-vAnta#M gaqtvA &pa#thAqt pan^thAqmapi# yaqntyathOq yathAq vahI#yasA pratiqsAraqM ~Mvaha#nti tAqdRugEqva tacCandA(gg)#syaqnyO$&nyasya# lOqkamaqBya#ddhyAyaqn tAnyEqtEnaiqva dEqvA vya#vAhayannaindravAyaqvasyaq vA 
EqtadAqyata#naqM ~Myacca#tuqrtthamahaqstasmi#-nnAgrayaqNO gRu#hyatEq tasmA#dAgrayaqNasyAq &&*yata#nE navaqmE&ha#nnaindravAyaqvO gRu#hyatE Suqkrasyaq vA EqtadAqyata#naqM ~Myat pa#~jcaqma - [ ] 32

TS 7.2.8.7
-mahaqstasmi#nnaindravAyaqvO gRu#hyatEq tasmA#daindravAyaqvasyAq&&*yata#nE saptaqmE&ha#~jCuqkrO gRu#hyata AgrayaqNasyaq vA EqtadAqyata#naqM ~Myath ShaqShThamahaqstasmi#~jCuqkrO gRu#hyatEq tasmA$cCuqkrasyAq &&*yata#nE&ShTaqmE&ha#nnAgrayaqNO gRu#hyatEq CandA(gg)#syEqva tadvi vA#hayatiq pra vasya#sO vivAqhamA$pnOtiq ya EqvaM ~MvEdAthO# dEqvatA$Bya Eqva yaqj~jE saqM~Mvida#M dadhAtiq tasmA#diqda-maqnyO$&nyasmai# ( ) dadAti || 33 
(Eqtadvai - pa#~jcaqmE&haqn - traiShTu#Ba - Eqtad - gRu#hyatE yaqj~jasya# - pa~jcaqma - maqnyasmAq - Eka#~jca) (A8)

TS 7.2.9.1
praqjApa#tirakAmayataq pra jA#yEqyEtiq sa EqtaM dvA#daSarAqtrama#paSyaqt tamA&ha#raqt tEnA#yajataq tatOq vai sa prAjA#yataq yaH kAqmayE#taq pra jA#yEqyEtiq sa dvA#daSarAqtrENa# yajEtaq praiva jA#yatE brahmavAqdinO# vadantyagniShTOqmaprA#yaNA yaqj~jA athaq kasmA#datirAqtraH pUr^vaqH pra yu#jyataq itiq cakShu#ShIq vA EqtE yaqj~jasyaq yada#tirAqtrau kaqnIni#kE agniShTOqmau ya - [ ] 34

TS 7.2.9.2
-da#gniShTOqmaM pUr^va#M prayu~jjIqran ba#hiqd^^rdhA kaqnIni#kE daddhyuqstasmA#datirAqtraH pUr^vaqH pra yu#jyatEq cakShu#ShI Eqva yaqj~jE dhiqtvA ma#ddhyaqtaH kaqnIni#kEq prati# dadhatiq yO vai gA#yaqtrIM jyOti#HpakShAqM ~MvEdaq jyOti#ShA BAqsA su#vaqrgaM ~MlOqkamE#tiq yAva#gniShTOqmau tau paqkShau yE&nta#rEq&ShTAvuqkthyA$H sa AqtmaiShA vai gA#yaqtrI jyOti#HpakShAq ya EqvaM ~MvEdaq jyOti#ShA BAqsA su#vaqrgaM ~MlOqka - [ ] 35

TS 7.2.9.3
-mE#ti praqjApa#tiqr^vA EqSha dvA#daSaqdhA vihi#tOq yad dvA#daSarAqtrO yAva#tirAqtrO tau paqkShau yE&nta#rEq&ShTAvuqkthyA$H sa AqtmA praqjApa#tiqr^vAvaiSha san^thsaddhaq vai saqtrENa# spRuNOti prAqNA vai sat prAqNAnEqva spRu#NOtiq sar^vA#sAqM ~MvA EqtE praqjAnA$M prAqNairA#satEq yE saqtramAsa#tEq tasmA$t pRucCantiq kimEqtE saqtriNaq iti# priqyaH praqjAnAq ( ) mutthi#tO Bavatiq ya EqvaM ~MvEda# || 36
(aqgniqShTOqmau yath - su#vaqrgaM ~MlOqkaM - priqyaH praqjAnAqM - pa~jca# ca) (A9)

TS 7.2.10.1
na vA EqShO$&nyatO#vaiSvAnaraH suvaqrgAya# lOqkAyaq prABa#vadUqd^^rdhvO haq vA EqSha Ata#ta AsIqt tE dEqvA EqtaM ~Mvai$SvAnaqraM paryau#han^th suvaqrgasya# lOqkasyaq praBU$tyA RuqtavOq vA EqtEna# praqjApa#timayAjayaqn tEShvA$d^^rdhnOqdadhiq tadRuqddhnOti# haq vA RuqtvikShuq ya EqvaM ~MviqdvAn dvA#daSAqhEnaq yaja#tEq tE$&sminnaicCantaq sa rasaqmaha# vasaqntAyaq prAya#cCaq - [ ] 37

TS 7.2.10.2
dyava#M grIqShmAyauSha#dhIr^vaqrq.ShAByO$ vrIqhI~jCaqradE# mAShatiqlau hE#mantaSiSiqrAByAqM tEnEndra#M praqjApa#tirayAjayaqt tatOq vA indraq indrO#&Bavaqt tasmA#dAhurAnujAvaqrasya# yaqj~ja itiq sa hyE#tEnA&grE&ya#jataiqSha haq vai kuqNapa#mattiq yaH saqtrE pra#tigRuqhNAti# puruShakuNaqpama#SvakuNaqpaM gaur^vA annaqM ~MyEnaq pAtrEqNAnnaqM biBra#tiq yat tanna niqrNEni#jatiq tatO&dhiq - [ ] 38

TS 7.2.10.3
mala#M jAyataq Eka# Eqva ya#jEqtaikOq hi praqjApa#tiqrAd^^rdhnOqd dvAda#Saq rAtrI$rdIkShiqtaH syAqd dvAda#Saq mAsA$H saM~MvathsaqraH sa#M~MvathsaqraH praqjApa#tiH praqjApa#tiqr^vAvaiSha EqSha haq tvai jA#yatEq yastapaqsO&dhiq jAya#tE catuqd^^rdhA vA EqtAstiqsrasti#srOq rAtra#yOq yad dvAda#SOpaqsadOq yAH pra#thaqmA yaqj~jaM tABiqH saM Ba#ratiq yA dviqtIyA# yaqj~jaM tABiqrA ra#BatEq - [ ] 39

TS 7.2.10.4
yAstRuqtIyAqH pAtrA#Niq tABiqrnirNE#niktEq yASca#tuqrtthIrapiq tABi#rAqtmAna#mantaraqtaH Su#ndhatEq yO vA a#sya paqSumatti# mAq(gm)qsa(gm) sO$&ttiq yaH pu#rOqDASa#M maqstiShkaq(gm)q sa yaH pa#rivAqpaM purI#Shaq(gm)q sa ya Ajya#M maqjjAnaq(gm)q sa yaH sOmaq(gg)q svEdaq(gm)q sO&pi# haq vA a#sya SIr.ShaqNyA# niqShpadaqH prati# gRuhNAtiq 
yO dvA#daSAqhE pra#tigRuqhNAtiq tasmA$d dvAdaSAqhEnaq ( ) na yAjya#M pAqpmanOq vyAvRu#ttyai || 40
(aya#cCaq - dadhi# - raBatE - dvAdaSAqhEna# - caqtvAri# ca) (A10)

TS 7.2.11.1
Eka#smaiq svAhAq dvAByAq(gg)q svAhA$ triqByaH svAhA# caqturByaqH svAhA# paq~jcaByaqH svAhA# ShaqDByaH svAhA# saqptaByaqH svAhA$ &ShTAqByaH svAhA# naqvaByaqH svAhA# daqSaByaqH svAhai# -kAdaqSaByaqH svAhA$ dvAdaqSaByaqH svAhA$ trayOdaqSaByaqH svAhA# caturdaqSaByaqH svAhA# pa~jcadaqSaByaqH svAhA# 
ShODaqSaByaqH svAhA# saptadaqSaByaqH svAhA$ &ShTAdaqSaByaqH svAhai-kAqnna vi(gm)#Saqtyai svAhAq nava#vi(gm)Satyaiq svAhai-kAqnna ca#tvAriq(gm)qSatEq svAhAq nava#catvAri(gm)SatEq svAhai-kAqnna ( ) ShaqShTyai svAhAq nava#ShaShTyaiq svAhai -kAqnnASIqtyai svAhAq navA#SItyaiq svAhaikAqnna SaqtAyaq svAhA# SaqtAyaq svAhAq dvAByA(gm)# SaqtAByAq(gg)q svAhAq sar^va#smaiq svAhA$ || 41
(nava#catvAri(gm)SatEq svAhai-kAqnnaika#vi(gm)SatiSca) (A11)

TS 7.2.12.1
Eka#smaiq svAhA$ triqByaH svAhA# paq~jcaByaqH svAhA# saqptaByaqH svAhA# naqvaByaqH svAhai#- kAdaqSaByaqH svAhA$ trayOdaqSaByaqH svAhA# pa~jcadaqSaByaqH svAhA# saptadaqSaByaqH svAhaikAqnna vi(gm)#Saqtyai svAhAq nava#vi(gm)Satyaiq svAhaikAqnna ca#tvAriq(gm)qSatEq svAhAq nava#catvAri(gm)SatEq svAhaikAqnna ShaqShTyai svAhAq nava#ShaShTyaiq svAhaikAqnnA SIqtyai svAhAq navA#SItyaiq svAhaikAqnna SaqtAyaq svAhA# SaqtAyaq svAhAq sar^va#smaiq svAhA$ || 42
(Eka#smai triqByaH - pa#~jcAqSat) (A12)

TS 7.2.13.1
dvAByAq(gg)q svAhA# caqturByaqH svAhA# ShaqDByaH svAhA$ &ShTAqByaH svAhA# daqSaByaqH svAhA$ dvAdaqSaByaqH svAhA# caturdaqSaByaqH svAhA# ShODaqSaByaqH svAhA$ &ShTAdaqSaByaqH svAhA# vi(gm)Saqtyai svAhAq &ShTAna#vatyaiq svAhA# SaqtAyaq svAhAq sar^va#smaiq svAhA$ || 43
(dvAByA#maqShTAna#vatyaiq - ShaDvi(gm)#SatiH) (A13)

TS 7.2.14.1
triqByaH svAhA# paq~jcaByaqH svAhA# saqptaByaqH svAhA# naqvaByaqH svAhai#-kAdaqSaByaqH svAhA$ trayOdaqSaByaqH svAhA# pa~jcadaqSaByaqH svAhA# saptadaqSaByaqH svAhaikAqnna vi(gm)#Saqtyai svAhAq nava#vi(gm)Satyaiq svAhaikAqnna ca#tvAriq(gm)qSatEq svAhAq nava#catvAri(gm)SatEq svAhaikAqnna ShaqShTyai svAhAq nava#ShaShTyaiq svAhaikAqnnA &SIqtyai svAhAq navA#SItyaiq svAhaikAqnna SaqtAyaq svAhA# SaqtAyaq svAhAq sar^va#smaiq svAhA$ || 44
(triqByO$ - &ShTAcatvAriq(gm)qSat) (A14)

TS 7.2.15.1
caqturByaqH svAhA$ &ShTAqByaH svAhA$ dvAdaqSaByaqH svAhA# ShODaqSaByaqH svAhA# vi(gm)Saqtyai svAhAq ShaNNa#vatyaiq svAhA# SaqtAyaq svAhAq sar^va#smaiq svAhA$ || 45
(caqturByaqH ShaNNa#vatyaiq - ShODa#Sa) (A15)

TS 7.2.16.1
paq~jcaByaqH svAhA# daqSaByaqH svAhA# pa~jcadaqSaByaqH svAhA# vi(gm)Saqtyai svAhAq pa~jca#navatyaiq svAhA# SaqtAyaq svAhAq sar^va#smaiq svAhA$ || 46
(paq~jcaByaqH pa~jca#navatyaiq - catu#rdaSa) (A16)

TS 7.2.17.1
daqSaByaqH svAhA# vi(gm)Saqtyai svAhA$ triq(gm)qSatEq svAhA# catvAriq(gm)qSatEq svAhA# pa~jcAqSatEq svAhA# ShaqShTyai svAhA# saptaqtyai svAhA# &SIqtyai svAhA# navaqtyai svAhA# SaqtAyaq svAhAq sar^va#smaiq svAhA$ || 47
(daqSaByOq - dvAvi(gm)#SatiH) (A17)

TS 7.2.18.1
viq(gm)qSaqtyai svAhA# catvAriq(gm)qSatEq svAhA# ShaqShTyai svAhA# &SIqtyai svAhA# 
SaqtAyaq svAhAq sar^va#smaiq svAhA$ || 48
(viq(gm)qSaqtyai - dvAda#Sa) (A18)

TS 7.2.19.1
paq~jcAqSatEq svAhA# SaqtAyaq svAhAq dvAByA(gm)# SaqtAByAq(gg)q svAhA$ triqByaH SaqtEByaqH svAhA# caqturBya#H SaqtEByaqH svAhA# paq~jcaBya#H SaqtEByaqH svAhA# ShaqDByaH SaqtEByaqH svAhA# saqptaBya#H SaqtEByaqH svAhA$ &ShTAqByaH SaqtEByaqH svAhA# naqvaBya#H SaqtEByaqH svAhA# saqhasrA#yaq svAhAq sar^va#smaiq svAhA$ || 49 
(paq~jcAqSatEq - dvAtri(gm)#Sat) (A19)

TS 7.2.20.1
SaqtAyaq svAhA# saqhasrA#yaq svAhAq &yutA#yaq svAhA# niqyutA#yaq svAhA$ praqyutA#yaq svAhA &rbu#dAyaq svAhAq nya#rbudAyaq svAhA# samuqdrAyaq svAhAq maddhyA#yaq svAhA &ntA#yaq svAhA# parAqd^^rdhAyaq svAhOqShasEq svAhAq vyu#ShTyaiq svAhO#dEShyaqtE svAhO$dyaqtE svAhOdi#tAyaq svAhA# suvaqrgAyaq svAhA# lOqkAyaq svAhAq sar^va#smaiq svAhA$ || 50 
(SaqtAyAq-&ShTAtri(gm)#Sat) (A20)

Prasna KOr^vai with starting Padams Of 1 tO 20 Anuvaakams :- 
(sAqdhyAH Sha#D rAqtraM - ku#suruqbinda#H saptarAqtraM - bRuhaqspati#raShTarAqtraM - praqjApa#tiqstAH kShudha#nnavarAqtraM - praqjApa#tirakAmayataq daSa#hOtArAtra - mRuqtava# - aindravAyaqvAgrA$n - gAyaqtrO vai - praqjApa#tiqH sa dvA#daSarAqtraM - na vA -Eka#smAq - Eka#smaiq - dvAByA$M - triqByaH - caqturBya#H - paq~jcaByO# - daqSaByO# - vi(gm)Saqtyai - pa#~jcAqSatE# - SaqtAya# - vi(gm)SaqtiH )

KOr^vai with starting Padams Of 1, 11, 21 SEriEs Of Panchaatis :-
(sAqdhyA - a#smA iqmE lOqkA - gA#yaqtraM - ~Mvai tRuqtIyaq - mEka#smai - pa~jcAqSat )

First and Last Padam Of SEcOnd Prasnam Of 7th Kandam
(sAqdhyAH - sar^va#smaiq svAhA$ )

|| hari#H OM ||


|| kRuShNa yajur^vEdIya taittirIya saMhitAyAM saptamakANDE dvitIyaH praSnaH samAptaH ||
==================================

OM namaH paramAtmanE, SrI mahAgaNapatayE namaH, SrI guruByO namaH
haqriqH OM

7.3	 saptamakANDE tRutIyaH praSnaH - satrajAtanirUpaNaM

TS 7.3.1.1
praqjavaqM ~MvA EqtEna# yantiq yad-da#Saqmamaha#H pApAvaqhIyaqM ~MvA EqtEna# Bavantiq yad-da#SaqmamahaqryO vai praqjava#M ~MyaqtAmapa#thEna pratiqpadya#tEq yaH sthAqNu(gm) hantiq yO BrEShaqM nyEtiq sa hI#yatEq sa yO vai da#SaqmE&ha#nnavivAqkya u#pahaqnyatEq sa hI#yatEq tasmaiq ya upa#hatAyaq vyAhaq tamEqvAnvAqraByaq sama#SnuqtE&thaq yO vyAhaq sa - [ ] 1

TS 7.3.1.2
hI#yatEq tasmA$d-daSaqmE &ha#nnavivAqkya upa#hatAyaq na vyucyaqmathOq KalvA#huryaqj~jasyaq vai samRu#ddhEna dEqvAH su#vaqrgaM ~MlOqkamA#yan yaqj~jasyaq vyRu#ddhEqnAsu#rAqn parA#&BAvayaqnnitiq yat Kaluq vai yaqj~jasyaq samRu#ddhaqM tad-yaja#mAnasyaq yadvyRu#ddhaqM tadBrAtRu#vyasyaq sa yO vai da#SaqmE&ha#nnavivAqkya u#pahaqnyatEq sa EqvAti# rEcayatiq tE yE bAhyA# dRuSIqkavaqH - [ ] 2

TS 7.3.1.3
syustE vi brU#yuqryadiq tatraq na viqndEyu#rantassadaqsAd-vyucyaqM ~Myadiq tatraq na viqndEyu#rgRuqhapa#tinAq vyucyaqM tadvyucya#mEqvAthaq vA Eqtath sa#rparAqj~jiyA# RuqgBiH stu#vantaqyaM ~Mvai sarpa#tOq rAj~jIq yadvA aqsyAM kiM cArca#ntiq yadA#nRuqcustEnEqya(gm) sa#rparAqj~jI tE yadEqva kiM ca# vAqcA &&nRuqcuryadaqtO&ddhya#rciqtAraq - [ ] 3

TS 7.3.1.4
-staduqBaya#mAqptvA &vaqruddhyOt ti#ShThAqmEtiq tABiqrmana#sA stuvatEq na vA iqmAma#SvaraqthO nA&Sva#tarIraqthaH saqdyaH paryA$ptumar.hatiq manOq vA iqmA(gm) saqdyaH paryA$ptumar.hatiq manaqH pari#Bavituqmathaq brahma# vadantiq pari#mitAq vA RucaqH pari#mitAniq sAmA#niq pari#mitAniq yajUq(gg)qShyathaiqtasyaiqvAntOq nAstiq yad-brahmaq tat pra#tigRuNaqta A ca#kShItaq sa ( ) pra#tigaqraH || 4
(vyAhaq sa - dRu#SIqkavO$ - &rciqtAraqH - sa - Eka#M ca) (A1)

TS 7.3.2.1
braqhmaqvAqdinO# vadantiq kiM dvA#daSAqhasya# prathaqmEnAhnaqrtvijAqM ~Myaja#mAnO vRu~gktaq itiq tEja# indriqyamitiq kiM dviqtIyEqnEti# prAqNAnaqnnAdyaqmitiq kiM tRuqtIyEqnEtiq trIniqmAn ~MlOqkAnitiq kiM ca#tuqrtthEnEtiq catu#ShpadaH paqSUnitiq kiM pa#~jcaqmEnEtiq pa~jcA$kSharAM paq~gktimitiq ki(gm) ShaqShThEnEtiq ShaD RuqtUnitiq ki(gm) sa#ptaqmEnEti# saqptapa#dAq(gm)q Sakva#rIqmitiq - [ ] 5

TS 7.3.2.2
kima#ShTaqmEnEtyaqShTAkSha#rAM gAyaqtrImitiq kiM na#vaqmEnEti# triqvRutaq(gg)q stOmaqmitiq kiM da#SaqmEnEtiq daSA$kSharAM ~MviqrAjaqmitiq kimE#kAdaqSEnEtyEkA#daSAkSharAM triqShTuBaqmitiq kiM dvA#daqSEnEtiq dvAda#SAkSharAqM jaga#tIqmityEqtAvaqdvA a#stiq yAva#dEqtad-yAva#dEqvAstiq tadE#ShAM ~MvRu~gktE || 6
(Sakva#rIqmityE - ka#catvAri(gm)Sacca) (A2)

TS 7.3.3.1
EqSha vA AqptO dvA#daSAqhO yat tra#yOdaSarAqtraH sa#mAqna(gg) hyE#tadahaqryat prA#yaqNIya#ScOdayaqnIya#Scaq trya#tirAtrO Bavatiq traya# iqmE lOqkA EqShAM ~MlOqkAnAqmAptyai$ prAqNO vai pra#thaqmO#&tirAqtrO vyAqnO dviqtIyO# &pAqnastRuqtIya#H prANApAnO-dAqnEShvEqvAnnAdyEq prati# tiShThantiq sar^vaqmAyu#ryantiq ya EqvaM 
~MviqdvA(gm)sa#-strayOdaSarAqtra-mAsa#tEq tadA#huqr^vAgvA EqShA vita#tAq - [ ] 7

TS 7.3.3.2
yad dvA#daSAqhastAM ~MvicCi#ndyuqryanmaddhyE# &tirAqtraM kuqryuru#paqdAsu#kA gRuqhapa#tEqr^vAK syA#-duqpari#ShTAcCandOqmAnA$M mahAvraqtaM ku#r^vantiq saMta#tAmEqva vAcaqmava# rundhaqtE&nu#padAsukA gRuqhapa#tEqr^vAg-Ba#vati paqSavOq vai Ca#ndOqmA anna#M mahAvraqtaM ~Myaduqpari#ShTAcCandOqmAnA$M mahAvraqtaM kuqr^vanti# paqSuShu# caiqvAnnAdyE# caq prati# tiShThanti || 8 
(vita#tAq - trica#tvAri(gm)Sacca) (A3)

TS 7.3.4.1
AqdiqtyA a#kAmayantOq-BayO$rlOqkayOr# RuddhnuyAqmEtiq ta EqtaM ca#turdaSarAqtra- ma#paSyaqn tamA&ha#raqn tEnA#yajantaq tatOq vai ta uqBayO$-rlOqkayO#-rAd^^rdhnuvannaqsmi(gg)ScAq-muShmi(gg)#Scaq ya EqvaM ~MviqdvA(gm)sa#-
ScaturdaSarAqtramAsa#ta uqBayO#rEqva lOqkayOr#. Ruddhnuvantyaqsmi(gg)ScAq-muShmi(gg)#Sca caturdaSarAqtrO Ba#vati saqpta grAqmyA OSha#dhayaH saqptA&&*raqNyA uqBayI#ShAqmava#ruddhyaiq yat pa#rAqcInA#ni pRuqShThAniq - [ ] 9

TS 7.3.4.2
Bava#ntyaqmumEqva tairlOqkamaqBi ja#yantiq yat pra#tIqcInA#ni pRuqShThAniq Bava#ntIqmamEqva tairlOqkamaqBi ja#yanti trayastriq(gm)qSau ma#ddhyaqtaH stOmau# BavataqH sAmrA$jyamEqva ga#cCantyadhirAqjau Ba#vatO&dhirAqjA Eqva sa#mAqnAnA$M BavantyatirAqtrAvaqBitO# BavataqH pari#gRuhItyai || 10
(pRuqShThAniq - catu#stri(gm)Sacca) (A4)

TS 7.3.5.1
praqjApa#tiH suvaqrgaM ~MlOqkamaiqt taM dEqvA anvA#yaqn tAnA#diqtyASca# paqSavaqScAnvA#yaqn tE dEqvA a#bruvaqnaq. yAn paqSUnuqpAjI#viShmaq ta iqmE$ &nvAgmaqnnitiq tEBya# EqtaM ca#turdaSarAqtraM pratyau#haqn ta A#diqtyAH pRuqShThaiH su#vaqrgaM ~MlOqkamA&rO#han tryaqhAByA#maqsmin ~MlOqkE paqSUn pratyau#han 
pRuqShThairA#diqtyA aqmuShmi#n ~MlOqka Ad^^rdhnu#van tryaqhAByA#maqsmin - [ ] 11

TS 7.3.5.2
~MlOqkE paqSavOq ya EqvaM ~MviqdvA(gm)sa#-ScaturdaSarAqtramAsa#ta uqBayO#rEqva lOqkayOr# Ruddhnuvantyaqsmi(gg)ScAqmuShmi(gg)#Sca pRuqShThairEqvA&muShmi#n ~MlOqka Ru#ddhnuqvanti# tryaqhAByA#maqsmin ~MlOqkE jyOtiqrgaurAyuqriti# tryaqhO Ba#vatIqyaM ~MvAva jyOti#raqntari#kShaqM gauraqsAvAyu#riqmAnEqva lOqkAnaqByArO#hantiq yadaqnyata#H pRuqShThAniq syur^vivi#vadha(gg) syAqnmaddhyE# pRuqShThAni# Bavanti savivadhaqtvAyau - [ ] 12

TS 7.3.5.3
-jOq vai vIqrya#M pRuqShThAnyOja# Eqva vIqrya#M maddhyaqtO da#dhatE bRuhad-rathantaqrAByA$M ~MyantIqyaM ~MvAva ra#thantaqramaqsau bRuqhadAqByAmEqva yaqntyathO# aqnayO#rEqva prati# tiShThantyEqtE vai yaqj~jasyA$~jjaqsAya#nI sruqtI tAByA#mEqva su#vaqrgaM ~MlOqkaM ~Mya#ntiq parA$~jcOq vA EqtE su#vaqrgaM ~MlOqkamaqByArO#hantiq yE pa#rAqcInA#ni 
pRuqShThAnyu#paqyanti# praqtya~g tryaqhO Ba#vati praqtyava#rUDhyAq athOq prati#ShThityA ( ) uqBayO$rlOqkayOr# RuqddhvOt ti#ShThantiq catu#rdaSaiqtAstAsAqM ~MyA daSaq daSA$kSharA viqrADanna#M ~MviqrAD viqrAjaiqvAnnAdyaqmava# rundhatEq yAScata#sraqScata#srOq diSO# diqkShvE#va prati# tiShThantyatirAqtrAvaqBitO# BavataqH pari#gRuhItyai || 13
(Ardhnu#van tryaqhAByA#maqsmin^th - sa#vivadhaqtvAyaq - prati#ShThatyAq - Eka#tri(gm)Sacca) (A5)

TS 7.3.6.1
indrOq vai saqdRu~g dEqvatA#BirAsIqth sa na vyAqvRuta#magacCaqth sa praqjApa#tiqmupA#dhAvaqt tasmA# EqtaM pa#~jcadaSarAqtraM prAya#cCaqt tamA&ha#raqt tEnA#yajataq tatOq vai sO$&nyABi#-rdEqvatA#Bi-r^vyAqvRuta#magacCaqdya EqvaM ~MviqdvA(gm)sa#H pa~jcadaSarAqtramAsa#tE vyAqvRuta#mEqva pAqpmanAq BrAtRu#vyENa gacCantiq jyOtiqrgaurAyuqriti# tryaqhO Ba#vatIqyaM ~MvAva jyOti#raqntari#kShaqM - [ ] 14

TS 7.3.6.2
gauraqsAvAyu#rEqShvE#va lOqkEShuq prati# tiShThaqntyasa#traqM ~MvA Eqtad-yada#CandOqmaM 
~MyacCa#ndOqmA Bava#ntiq tEna# saqtraM dEqvatA# Eqva pRuqShThairava# rundhatE paqSU~jCa#ndOqmairOjOq vai vIqrya#M pRuqShThAni# paqSava#H CandOqmA Oja#syEqva vIqryE# paqSuShuq prati# tiShThanti pa~jcadaSarAqtrO Ba#vati pa~jcadaqSO vajrOq vajra#mEqva BrAtRu#vyEByaqH pra ha#rantyatirAqtrAvaqBitO# Bavata indriqyasyaq ( ) pari#gRuhItyai || 15 
(aqntari#kSha-mindriqyasyai-ka#~jca) (A6)

TS 7.3.7.1
indrOq vai Si#thiqla iqvA&pra#tiShThita AsIqth sO&su#rEByO&biBEqth sa praqjApa#tiqmupA#&dhAvaqt tasmA# EqtaM pa#~jcadaSarAqtraM ~MvajraqM prAya#cCaqt tEnAsu#rAn parAqBAvya# viqjityaq Sriya#magacCadagniqShTutA# pAqpmAnaqM nira#dahata pa~jcadaSarAqtrENaujOq bala#mindriqyaM ~MvIqrya#mAqtmanna#dhattaq ya EqvaM ~MviqdvA(gm)sa#H pa~jcadaSarAqtramAsa#tEq BrAtRu#vyAnEqva pa#rAqBAvya# viqjityaq Sriya#M gacCantyagniqShTutA# pAqpmAnaqM ni - [ ] 16

TS 7.3.7.2
rda#hantE pa~jcadaSarAqtrENaujOq bala#mindriqyaM ~MvIqrya#mAqtman da#dhata EqtA Eqva pa#SaqvyA$H pa~jca#daSaq vA a#d^^rdhamAqsasyaq rAtra#yO&d^^rdhamAsaqSaH sa#M~Mvathsaqra A$pyatE saM~MvathsaqraM paqSavO&nuq pra jA#yantEq tasmA$t paSaqvyA# EqtA Eqva su#vaqrgyA$H pa~jca#daSaq vA a#d^^rdhamAqsasyaq rAtra#yO&d^^rdhamAsaqSaH sa#M~Mvathsaqra A$pyatE saM~MvathsaqraH su#vaqrgO lOqkastasmA$th suvaqrgyA$ jyOtiqrgaurAyuqriti# tryaqhO Ba#vatIqyaM ~MvAva jyOti#raqntari#kShaqM - [ ] 17

TS 7.3.7.3
gauraqsAvAyu#riqmAnEqva lOqkAnaqByArO#hantiq yadaqnyata#H pRuqShThAniq syur^vivi#vadha(gg) syAqnmaddhyE# pRuqShThAni# Bavanti savivadhaqtvAyaujOq vai vIqrya#M pRuqShThAnyOja# Eqva vIqrya#M maddhyaqtO da#dhatE bRuhad-rathantaqrAByA$M ~MyantIqyaM ~MvAva ra#thantaqramaqsau bRuqhadAqByAmEqva yaqntyathO# aqnayO#rEqva prati# tiShThantyEqtE vai yaqj~jasyA$~jjaqsAya#nI sruqtI tAByA#mEqva su#vaqrgaM ~MlOqkaM - [ ] 18

TS 7.3.7.4
~Mya#ntiq parA$~jcOq vA EqtE su#vaqrgaM ~MlOqkamaqByArO#hantiq yE pa#rAqcInA#ni pRuqShThAnyu#paqyanti# praqtya~g tryaqhO Ba#vati praqtyava#rUDhyAq athOq prati#ShThityA uqBayO$rlOqkayOr# RuqddhvOt ti#ShThantiq pa~jca#daSaiqtAstAsAqM ~MyA daSaq daSA$kSharA viqrADanna#M ~MviqrAD viqrAjaiqvAnnAdyaqmava# rundhatEq yAH pa~jcaq pa~jcaq diSO# diqkShvE#va prati# tiShThantyatirAqtrAvaqBitO# Bavata indriqyasya# vIqrya#sya praqjAyai# ( ) paSUqnAM pari#gRuhItyai || 19 
(gaqcCaqntyaqgniqShTutA# pAqpmAnaqM ni-raqntari#kShaM - ~MlOqkaM - praqjAyaiq - dvE ca#) (A7)

TS 7.3.8.1
praqjApa#ti-rakAmayatAnnAqdaH syAqmitiq sa Eqta(gm) sa#ptadaSarAqtra-ma#paSyaqt tamA&ha#raqt tEnA#yajataq tatOq vai sO$&nnAqdO#&Bavaqdya EqvaM ~MviqdvA(gm)sa#H saptadaSa-rAqtramAsa#tE &nnAqdA Eqva Ba#vanti pa~jcAqhO Ba#vatiq pa~jcaq vA Ruqtava#H saM~Mvathsaqra RuqtuShvEqva sa#M~MvathsaqrE prati# tiShThaqntyathOq pa~jcA$kSharA 
paq~gktiH pA~gktO# yaqj~jO yaqj~jamEqvA&va# rundhaqtE &sa#traqM ~MvA Eqta- [ ] 20

TS 7.3.8.2
-dyada#CandOqmaM ~MyacCa#ndOqmA Bava#ntiq tEna# saqtraM dEqvatA# Eqva pRuqShThairava# rundhatE paqSU~jCa#ndOqmairOjOq vai vIqrya#M pRuqShThAni# paqSava#H CandOqmA Oja#syEqva vIqryE# paqSuShuq prati# tiShThanti saptadaSarAqtrO Ba#vati saptadaqSaH praqjApa#tiH praqjApa#tEqrAptyA# atirAqtrAvaqBitO# BavatOq&nnAdya#syaq pari#gRuhItyai || 21
(Eqtath - saqptatri(gm)#Sacca) (A8)

TS 7.3.9.1
sA viqrAD viqkramyA#tiShThaqd-brahma#NA dEqvEShvannEqnA-su#rEShuq tE dEqvA a#kAmayantOqBayaq(gm)q saM ~MvRu#~jjImahiq brahmaq cAnnaqM cEtiq ta EqtA vi(gm)#Saqti(gm) rAtrI#rapaSyaqn tatOq vai ta uqBayaq(gm)q sama#vRu~jjataq brahmaq cAnna#M ca brahmavarcaqsinO$&nnAqdA a#Bavaqnq. ya EqvaM ~MviqdvA(gm)sa# EqtA Asa#ta uqBaya#mEqva saM~M vRu#~jjatEq brahmaq cAnna#M ca - [ ] 22

TS 7.3.9.2
brahmavarcaqsinO$&nnAqdA Ba#vantiq dvE vA EqtE viqrAjauq tayO#rEqva nAnAq prati# tiShThanti viq(gm)qSO vai puru#ShOq daSaq hastyA# aq~ggula#yOq daSaq padyAq yAvA#nEqva puru#ShaqstamAqptvOt ti#ShThantiq jyOtiqrgaurAyuqriti# tryaqhA Ba#vantIqyaM ~MvAva jyOti#raqntari#kShaqM gauraqsAvAyu#riqmAnEqva lOqkA-naqByArO#hantyaBipUqr^vaM 
tryaqhA Ba#vantyaBipUqr^vamEqva su#vaqrgaM - [ ] 23

TS 7.3.9.3
~MlOqkamaqByArO#hantiq yadaqnyata#H pRuqShThAniq syur^vivi#vadha(gg) syAqnmaddhyE# pRuqShThAni# Bavanti savivadhaqtvAyaujOq vai vIqrya#M pRuqShThAnyOja# Eqva vIqrya#M maddhyaqtO da#dhatE bRuhad-rathantaqrAByA$M ~MyantIqyaM ~MvAva ra#thantaqramaqsau bRuqhadAqByAmEqva yaqntyathO# aqnayO#rEqva prati# tiShThantyEqtE vai 
yaqj~jasyA$~jjaqsAya#nI sruqtI tAByA#mEqva su#vaqrgaM ~MlOqkaM ~Mya#ntiq parA$~jcOq vA EqtE su#vaqrgaM ( ) ~MlOqkamaqByArO#hantiq yE pa#rAqcInA#ni pRuqShThAnyu#paqyanti# praqtya~g tryaqhO Ba#vati praqtyava#rUDhyAq athOq prati#ShThityA uqBayO$rlOqkayOr#. RuqddhvOt ti#ShThantyatirAqtrAvaqBitO# BavatO brahmavarcaqsa-syAqnnAdya#syaq pari#gRuhItyai || 24 
(vRuq~jjaqtEq brahmaq cAM na#M ca - suvaqrga - mEqtE su#vaqrgaM - trayO#vi(gm)SatiSca) (A9)

TS 7.3.10.1
aqsAvA#diqtyO$&smin ~MlOqka A#sIqt taM dEqvAH pRuqShThaiH pa#riqgRuhya# suvaqrgaM ~MlOqkama#gamayaqn parai#raqvastAqt parya#gRuhNan divAkIqrtyE#na suvaqrgE lOqkE pratya#sthApayaqn parai$H paqrastAqt parya#gRuhNan pRuqShThairuqpAvA#rOhaqn^thsa vA aqsAvA#diqtyO#&muShmi#n ~MlOqkE parai#ruBaqyataqH pari#gRuhItOq yat pRuqShThAniq 
Bava#nti suvaqrgamEqva tairlOqkaM ~Myaja#mAnA yantiq parai#raqvastAqt pari# gRuhNanti divAkIqrtyE#na - [ ] 25

TS 7.3.10.2
suvaqrgE lOqkE prati# tiShThantiq parai$H paqrastAqt pari# gRuhNanti pRuqShThairuqpAva#rOhantiq yat parE# paqrastAqnna syuH parA$~jcaH suvaqrgA-llOqkAnniShpa#dyEraqnq. yadaqvastAqnna syuH praqjA nirda#hEyuraqBitO# divAkIqrtya#M para#ssAmAnO Bavanti suvaqrga EqvainA$M ~MlOqka u#BaqyataqH pari# gRuhNantiq yaja#mAnAq vai di#vAkIqrtya(gm)# 
saM~MvathsaqraH para#ssAmAnOq&BitO# divAkIqrtya#M para#ssAmAnO Bavanti saM~Mvathsaqra EqvOBaqyataqH - [ ] 26

TS 7.3.10.3
prati# tiShThanti pRuqShThaM ~Mvai di#vAkIqrtya#M pAqrSvE para#ssAmAnOq &BitO# divAkIqrtya#M para#ssAmAnO Bavantiq tasmA#daqBita#H pRuqShThaM pAqrSvE BUyi#ShThAq grahA# gRuhyantEq BUyi#ShTha(gm) SasyatE yaqj~jasyaiqva tanma#ddhyaqtO graqn^thiM gra#thnaqntyavi#sra(gm)sAya saqpta gRu#hyantE saqpta vai SI#r.ShaqNyA$H prAqNAH prAqNAnEqva yaja#mAnEShu dadhatiq yat pa#rAqcInA#ni pRuqShThAniq Bava#ntyaqmumEqva tai-rlOqkamaqByArO#hantiq yadiqmaM ~MlOqkaM na - [ ] 27

TS 7.3.10.4
pra#tyavaq-rOhE#yuqrudvAq mAdyE#yuqryaja#mAnAqH pra vA# mIyEraqnq. yat pra#tIqcInA#ni pRuqShThAniq Bava#ntIqmamEqva tairlOqkaM praqtyava#rOhaqntyathO# aqsminnEqva lOqkE prati# tiShThaqntyanu#nmAdAqyEndrOq vA apra#tiShThita AsIqth sa praqjApa#tiq-mupA#dhAvaqt tasmA# EqtamE#kavi(gm)SatirAqtraM prAya#cCaqt tamA&ha#raqt tEnA#yajataq tatOq vai sa 
pratya#tiShThaqdyE ba#huyAqjinO &pra#tiShThitAqH - [ ] 28

TS 7.3.10.5
syusta E#kavi(gm)Sati-rAqtramA#sIraqn dvAda#Saq mAsAqH pa~jcaqrtavaqstraya# iqmE lOqkA aqsAvA#diqtya E#kaviq(gm)qSa EqtAva#ntOq vai dE#valOqkAstEShvEqva ya#thA pUqr^vaM prati# tiShThantyaqsAvA#diqtyO na vya#rOcataq sa praqjApa#tiqmupA#dhAvaqt tasmA# EqtamE#kavi(gm)SatirAqtraM prAya#cCaqt tamA&ha#raqt tEnA#yajataq tatOq vai sO# &rOcataq ya EqvaM viqdvA(gm)sa# Ekavi(gm)SatirAqtramAsa#tEq ( ) rOca#nta Eqvaika#vi(gm)SatirAqtrO Ba#vatiq rugvA E#kaviq(gm)qSO ruca#mEqva ga#cCaqntyathO$ pratiqShThAmEqva pra#tiqShThA hyE#kaviq(gm)qSO# &tirAqtrAvaqBitO# BavatO brahmavarcaqsasyaq pari#gRuhItyai || 29
(gRuqhNaqntiq diqvAqkIqrtyE#naiq - vOBaqyatOq - nA - pra#tiShThitAq - Asa#taq - Eka#vi(gm)SatiSca) (A10)

TS 7.3.11.1
aqr^vA~g yaqj~jaH saM krA#matvaqmuShmAqdadhiq mAmaqBi | 
RuShI#NAqM ~MyaH puqrOhi#taH || 
nirdE#vaqM nir^vI#raM kRuqtvA viShka#ndhaqM tasmi#n hIyatAqM ~MyO$&smAn dvEShTi# | 
SarI#raM ~Myaj~jaSamaqlaM kusI#daqM tasmin$thsIdatuq yO$&smAn dvEShTi# ||
yaj~ja# yaqj~jasyaq yat tEjaqstEnaq saMkrA#maq mAmaqBi | 
brAqhmaqNAnRuqtvijO# dEqvAn yaqj~jasyaq tapa#sA tE savAqhamA hu#vE ||
iqShTEna# paqkvamupa# - [ ] 30

TS 7.3.11.2
tE huvE savAqhaM | 
saM tE# vRu~jjE sukRuqta(gm) saM praqjAM paqSUn ||
praiqShAn^th-sA#midhEqnI-rA#GAqrAvAjya#BAgAqvA-Sru#taM praqtyASru#taqmA SRu#NAmi tE | 
praqyAqjAqnUqyAqjAn^th-svi#ShTaqkRutaq-miDA#mAqSiShaq A vRu#~jjEq suva#H || 
aqgninEndrE#Naq sOmE#naq sara#svatyAq viShNu#nA dEqvatA#BiH | 
yAqjyAqnuqvAqkyA$ByAqmupa# tE huvE savAqhaM ~Myaqj~jamA da#dE tEq vaSha#TkRutaM || 
stuqta(gm) SaqstraM pra#tigaqraM grahaqmiDA#mAqSiShaq - [ ] 31

TS 7.3.11.3
A vRu#~jjEq suva#H | 
paqtnIqsaqM~MyAqjAnupa# tE huvE savAqha(gm) sa#miShTayaqjurA da#dEq tava# || 
paqSUn^th-suqtaM pu#rOqDASAqn^th-sava#nAqnyOta yaqj~jaM | 
dEqvAn^th-sEndrAqnupa# tE huvE savAqha-maqgnimu#KAqn^th-sOma#vatOq yE caq viSvE$ || 32 
(upaq - grahaqmiDA#mAqSiShOq - dvAtri(gm)#Sacca) (A11)

TS 7.3.12.1
BUqtaM Bavya#M BaviqShyadvaShaqTth svAhAq namaq RuK sAmaq yajuqr^vaShaqTth svAhAq namO# gAyaqtrI triqShTub jaga#tIq vaShaqTth svAhAq nama#H pRuthiqvya#ntari#kShaqM dyau r^vaShaqTth svAhAq namOq &gnir^vAqyuH sUryOq vaShaqTth svAhAq nama#H prAqNO-vyAqnO#-&pAqnO vaShaqTth svAhAq namO &nna#M kRuqShi-r^vRuShTiq-r^vaShaqTth svAhAq nama#H piqtApuqtraH pautrOq vaShaqTth svAhAq namOq BUrBuvaqH ( ) suvaq r^vaShaqTth svAhAq nama#H || 33 
(Buva# - ScaqtvAri# ca) (A12)

TS 7.3.13.1
A mE# gRuqhA Ba#vaqntvA praqjA maq A mA# yaqj~jO vi#Satu vIqryA#vAn | 
ApO# dEqvIryaqj~jiyAq mA&&vi#Santu saqhasra#sya mA BUqmA mA pra hA#sIt || 
A mEq grahO# BavaqtvA pu#rOqruK stu#taSaqstrE mA && vi#SatA(gm) saqmIcI$ | 
AqdiqtyA ruqdrA vasa#vO mE sadaqsyA$H saqhasra#sya mA BUqmA mA pra hA#sIt ||
A mA$&gniShTOqmO vi#SatUq ( ) kthya#ScAtirAqtrO mA&& vi#SatvApiSar^vaqraH |
tiqrO^^a#hniyA mAq suhu#tAq A vi#Santu saqhasra#sya mA BUqmA mA 
pra hA#sIt || 34 
(aqgniqShTOqmO vi#Satvaq - ShTAda#Sa ca) (A13)

TS 7.3.14.1
aqgninAq tapO&nva#Bavad-vAqcA brahma# maqNinA# rUqpANIndrE#Na dEqvAn vAtE#na prAqNAn^th sUryE#Naq dyAM caqndrama#sAq nakSha#trANi yaqmEna# piqtRUn rAj~jA# manuqShyA$n PaqlEna# nAdEqyAna#jagaqrENa# saqrpAn vyAqGrENA#&&*raqNyAn paqSU~jC^^yEqnEna# pataqtriNOq vRuShNA&SvA#nRuShaqBENaq gA baqstEnAqjA vRuqShNinA&vI$r^vrIqhiNA&nnA#niq yavEqnauSha#dhIrnyaqgrOdhE#naq vanaqspatI#nuduqbaMrEqNOrja#M gAyatriqyA CandA(gm)#si triqvRutAq stOmA$n brAhmaqNEnaq ( ) vAca$M || 35
(brAqhmaqNEnai - ka#M ca) (A14)

TS 7.3.15.1
svAhAq&&dhimAdhI#tAyaq svAhAq svAhA&&dhI#taqM mana#sEq svAhAq svAhAq mana#H praqjApa#tayEq svAhAq kAyaq svAhAq kasmaiq svAhA# kataqmasmaiq svAhA &di#tyaiq svAhA &di#tyai maqhyai$ svAhA&di#tyai sumRuDIqkAyaiq svAhAq sara#svatyaiq svAhAq sara#svatyai bRuhaqtyai$ svAhAq sara#svatyai pAvaqkAyaiq svAhA# pUqShNE svAhA# 
pUqShNE pra#paqthyA#yaq svAhA# pUqShNE naqrandhi#ShAyaq svAhAq tvaShTrEq svAhAq tvaShTrE# tuqrIpA#yaq svAhAq tvaShTrE# puruqrUpA#yaq svAhAq ( ) viShNa#vEq svAhAq viShNa#vE niKuryaqpAyaq svAhAq viShNa#vE niBUyaqpAyaq svAhAq sar^va#smaiq svAhA$ || 36 
(puqruqrUpA#yaq svAhAq - daSa# ca) (A15)

TS 7.3.16.1
daqdByaH svAhAq hanU$ByAq(gg)q svAhOShThA$ByAq(gg)q svAhAq muKA#yaq svAhAq nAsi#kAByAq(gg)q svAhAq &kShIByAq(gg)q svAhAq karNA$ByAq(gg)q svAhA# pAqra iqkShavO#&vAqryE$ByaqH pakShma#ByaqH svAhA# &vAqra iqkShava#H pAqryE$ByaqH pakShma#ByaqH svAhA# SIqrShNE svAhA$ BrUqByA(gg) svAhA# laqlATA#yaq svAhA# mUqd^^rdhnE svAhA# maqstiShkA#yaq svAhAq kESE$ByaqH svAhAq vahA#yaq svAhA$ grIqvAByaqH svAhA$ skaqndhEByaqH svAhAq kIka#sAByaqH svAhA# pRuqShTIByaqH svAhA# pAjaqsyA#yaq svAhA# pAqrSvAByAq(gg)q svAhA- [ ] 37

TS 7.3.16.2
&(gm)sA$ByAq(gg)q svAhA# dOqShaByAq(gg)q svAhA# bAqhuByAq(gg)q svAhAq ja~gGA$ByAq(gg)q svAhAq SrONI$ByAq(gg)q svAhOqruByAq(gg)q svAhA$ &ShThIqvadByAq(gg)q svAhAq ja~gGA$ByAq(gg)q svAhA# BaqsadEq svAhA# SiKaqNDEByaqH svAhA# vAlaqdhAnA#yaq svAhAq &&NDAByAq(gg)q svAhAq SEpA#yaq svAhAq rEta#sEq svAhA$ praqjAByaqH svAhA$ praqjana#nAyaq svAhA# paqdByaH svAhA# SaqPEByaqH svAhAq lOma#ByaqH svAhA$ tvaqcE svAhAq lOhi#tAyaq svAhA# mAq(gm)qsAyaq svAhAq snAva#ByaqH svAhAq &sthaByaqH svAhA# maqjjaByaqH svAhA ( ) &~ggE$ByaqH svAhAq &&tmanEq svAhAq sar^va#smaiq svAhA$ || 38
(pAqrSvAByAq(gg)q svAhA# - maqjjaByaqH svAhAq - ShaT ca#) (A16)

TS 7.3.17.1
aq~jjyEqtAyaq svAhA$ &~jjisaqkthAyaq svAhA# SitiqpadEq svAhAq Siti#kakudEq svAhA# SitiqrandhrA#yaq svAhA# SitipRuqShThAyaq svAhA# Siqtya(gm)sA#yaq svAhA# puShpaqkarNA#yaq svAhA# SiqtyOShThA#yaq svAhA# SitiqBravEq svAhAq Siti#BasadEq svAhA$ SvEqtAnU#kASAyaq svAhAq &~jjayEq svAhA# laqlAmA#yaq svAhA &si#taj~javEq svAhA# kRuShNaiqtAyaq svAhA# rOhitaiqtAyaq svAhA# &ruNaiqtAyaq svAhEqdRuSA#yaq svAhA# kIqdRuSA#yaq svAhA# tAqdRuSA#yaq svAhA# saqdRuSA#yaq svAhAq visa#dRuSAyaq svAhAq susa#dRuSAyaq svAhA# rUqpAyaq svAhAq ( ) sar^va#smaiq svAhA$ || 39
(rUqpAyaq svAhAq - dvE ca# ) (A17)

TS 7.3.18.1
kRuqShNAyaq svAhA$ SvEqtAyaq svAhA# piqSa~ggA#yaq svAhA# sAqra~ggA#yaq svAhA# &ruqNAyaq svAhA# gauqrAyaq svAhA# baqBravEq svAhA# nakuqlAyaq svAhAq rOhi#tAyaq svAhAq SONA#yaq svAhA$ SyAqvAyaq svAhA$ SyAqmAyaq svAhA# pAkaqlAyaq svAhA# surUqpAyaq svAhA &nu#rUpAyaq svAhAq virU#pAyaq svAhAq sarU#pAyaq svAhAq prati#rUpAyaq svAhA# SaqbalA#yaq svAhA# kamaqlAyaq svAhAq pRuSna#yEq svAhA# pRuSnisaqkthAyaq svAhAq sar^va#smaiq svAhA$ || 40
(kRuqShNAyaq - ShaTca#tvAri(gm)Sat) (A18)

TS 7.3.19.1
OSha#dhIByaqH svAhAq mUlE$ByaqH svAhAq tUlE$ByaqH svAhAq kANDE$ByaqH svAhAq val.SE$ByaqH svAhAq puShpE$ByaqH svAhAq PalE$ByaqH svAhA# gRuhIqtEByaqH svAhA &gRu#hItEByaqH svAhA &va#pannEByaqH svAhAq SayA#nEByaqH svAhAq sar^va#smaiq svAhA$ || 41 
(OSha#dhIByaq - Scatu#r^vi(gm)SatiH) (A19)

TS 7.3.20.1
vanaqspati#ByaqH svAhAq mUlE$ByaqH svAhAq tUlE$ByaqH svAhAq skandhO$ByaqH svAhAq SAKA$ByaqH svAhA# paqrNEByaqH svAhAq puShpE$ByaqH svAhAq PalE$ByaqH svAhA# gRuhIqtEByaqH svAhA &gRu#hItEByaqH svAhA &va#pannEByaqH svAhAq SayA#nEByaqH svAhA# SiqShTAyaq svAhA &ti#SiShTAyaq svAhAq pari#SiShTAyaq svAhAq sa(gm)Si#ShTAyaq svAhO-cCi#ShTAyaq svAhA# riqktAyaq svAhA &ri#ktAyaq svAhAq prari#ktAyaq svAhAq sa(gm)ri#ktAyaq svAhO -dri#ktAyaq svAhAq sar^va#smaiq svAhA$ || 42 
(vanaqspati#ByaqH - ShaT ca#tvAri(gm)Sat) (A20)

Prasna KOr^vai with starting Padams Of 1 tO 20 Anuvaakams :- 
(praqjava#M - brahmavAqdinaqH ki - mEqSha vA Aqpta - A#diqtyA uqBayO$H - praqjApa#tiqranvA#yaq -nnindrOq vai saqdRu~g - ~gindrOq vai Si#thiqlaH - praqjApa#tirakAmayatA &nnAqdaH - sA viqrADaq - sAvA#diqtyO$ - &r^vA~g - BUqta - mA mEq - &gninAq -svAhAq&&dhin - daqdByO$& - ~jjyEqtAya# - kRuqShNA - yauSha#dhIByOq - vanaqspati#ByO - vi(gm)SaqtiH)

KOr^vai with starting Padams Of 1, 11, 21 SEriEs Of Panchaatis :-
(praqjava#M - praqjApa#tiq - ryada#CandOqmaM - tE# huvE savAq&ha - mOSha#dhIByOq - dvica#tvAri(gm)Sat) 

First and Last Padam Of Third Prasnam Of 7th Kandam
(praqjavaq(gm)q - sar^va#smaiq svAhA$) 

|| hari#H OM ||

|| kRuShNa yajur^vEdIya taittirIya saMhitAyAM saptamakANDE tRutIyaH praSnaH samAptaH ||

=================================
OM namaH paramAtmanE, SrI mahAgaNapatayE namaH, SrI guruByO namaH
haqriqH OM

7.4	 saptamakANDE caturtthaH praSnaH - satrakarmanirUpaNaM

TS 7.4.1.1
bRuhaqspati#rakAmayataq SranmE# dEqvA dadhI#raqn gacCE#yaM purOqdhAmitiq sa EqtaM ca#tur^vi(gm)SatirAqtra-ma#paSyaqt tamA&ha#raqt tEnA#yajataq tatOq vai tasmaiq SraddEqvA ada#dhaqtAga#cCat purOqdhAM ~Mya EqvaM ~MviqdvA(gm)sa#-
Scatur^vi(gm)SatirAqtramAsa#tEq SradE$ByO manuqShyA# dadhatEq gacCa#nti purOqdhAM jyOtiqrgaurAyuqriti# tryaqhA Ba#vantIqyaM ~MvAva jyOti#raqntari#kShaqM gauraqsAvAyu# - [ ] 1

TS 7.4.1.2
-riqmAnEqva lOqkAnaqByArO#hantyaBi pUqr^vaM tryaqhA Ba#vantyaBipUqr^vamEqva su#vaqrgaM ~MlOqkamaqByArO#haqntyasa#traqM ~MvA Eqtad-yada#CandOqmaM ~MyacCa#ndOqmA Bava#ntiq tEna# saqtraM dEqvatA# Eqva pRuqShThairava# rundhatE paqSU~jCa#ndOqmairOjOq vai vIqrya#M pRuqShThAni# paqSava#H CandOqmA Oja#syEqva vIqryE# paqSuShuq prati# tiShThanti bRuhad-rathantaqrAByA$M ~MyantIqyaM ~MvAva ra#thantaqramaqsau bRuqhadAqByAmEqva - [ ] 2

TS 7.4.1.3
yaqntyathO# aqnayO#rEqva prati# tiShThantyEqtE vai yaqj~jasyA$~jjaqsAya#nI sruqtI tAByA#mEqva su#vaqrgaM ~MlOqkaM ~Mya#nti catur^vi(gm)SatirAqtrO Ba#vatiq catu#r^vi(gm)Satirad^^rdhamAqsAH sa#M~MvathsaqraH sa#M~MvathsaqraH su#vaqrgO lOqkaH sa#M~Mvathsaqra Eqva su#vaqrgE lOqkE prati# tiShThaqntyathOq catu#r^vi(gm)SatyakSharA gAyaqtrI gA#yaqtrI bra#hmavarcaqsaM gA#yatriqyaiva bra#hmavarcaqsamava# rundhatE &tirAqtrAvaqBitO# BavatO brahmavarcaqsasyaq pari#gRuhItyai || 3
(aqsAvAyu# - rAqByAmEqva - pa~jca#catvAri(gm)Sacca) (A1)

TS 7.4.2.1
yathAq vai ma#nuqShyA# EqvaM dEqvA agra# Asaqn tE#&kAmayaqntAva#rtiM pAqpmAna#M mRuqtyuma#paqhatyaq daivI(gm)# saq(gm)qsada#M gacCEqmEtiq ta EqtaM ca#tur^vi(gm)SatirAqtra-ma#paSyaqn tamA&ha#raqn tEnA#yajantaq tatOq vai tE&va#rtiM pAqpmAna#M mRuqtyuma#paqhatyaq daivI(gm)# saq(gm)qsada#magacCaqnaq. ya EqvaM ~MviqdvA(gm)sa#-Scatur^vi(gm)SatirAqtra-mAsaqtE&va#rtimEqva pAqpmAna#-mapaqhatyaq Sriya#M gacCantiq SrIr.hi ma#nuqShya#syaq - [ ] 4

TS 7.4.2.2
daivI# saq(gm)qsajjyOti#ratirAqtrO Ba#vati suvaqrgasya# lOqkasyAnu#KyAtyaiq pRuShThya#H ShaDaqhO Ba#vatiq ShaD vA Ruqtava#H saM~MvathsaqrastaM mAsA# ad^^rdhamAqsA Ruqtava#H praqviSyaq daivI(gm)# saq(gm)qsada#magacCaqnaq. ya EqvaM ~MviqdvA(gm)sa#-Scatur^vi(gm)SatirAqtramAsa#tE saM~MvathsaqramEqva praqviSyaq vasya#sI(gm) saq(gm)qsada#M gacCantiq traya#strayastriq(gm)qSA aqvastA$d-Bavantiq traya#strayastriq(gm)qSAH paqrastA$t trayastriq(gm)qSairEqvOBaqyatO &va#rtiM pAqpmAna#mapaqhatyaq daivI(gm)# saq(gm)qsada#M maddhyaqtO - [ ] 5

TS 7.4.2.3
ga#cCanti pRuqShThAniq hi daivI# saq(gm)qsajjAqmi vA Eqtat ku#r^vantiq yat traya#strayastriq(gm)qSA aqnva~jcOq maddhyE&ni#ruktO Bavatiq tEnAjA$myUqd^^rdhvAni# pRuqShThAni# BavantyUqd^^rdhvAH Ca#ndOqmA uqBAByA(gm)# rUqpAByA(gm)# suvaqrgaM ~MlOqkaM ~Myaqntyasa#traqM ~MvA Eqtad-yada#CandOqmaM ~MyacCa#ndOqmA Bava#ntiq tEna# saqtraM dEqvatA# Eqva pRuqShThairava# rundhatE paqSU~jCa#ndOqmairOjOq vai vIqrya#M pRuqShThAni# paqSava#H- [ ] 6

TS 7.4.2.4
CandOqmA Oja#syEqva vIqryE# paqSuShuq prati# tiShThantiq traya#strayastriq(gm)qSA aqvastA$d-Bavantiq traya#strayastriq(gm)qSAH paqrastAqnmaddhyE# pRuqShThAnyurOq vai tra#yastriq(gm)qSA AqtmA pRuqShThAnyAqtmana# Eqva tad-yaja#mAnAqH Sarma# nahyaqntE&nA$rtyai bRuhad-rathantaqrAByA$M ~MyantIqyaM ~MvAva ra#thantaqramaqsau 
bRuqhadAqByAmEqva yaqntyathO# aqnayO#rEqva prati# tiShThantyEqtE vai yaqj~jasyA$~jjaqsAya#nI sruqtI tAByA#mEqva - [ ] 7

TS 7.4.2.5
su#vaqrgaM ~MlOqkaM ~Mya#ntiq parA$~jcOq vA EqtE su#vaqrgaM ~MlOqkamaqByArO#hantiq yE pa#rAqcInA#ni pRuqShThAnyu#paqyanti# praqtya~g Sha#DaqhO Ba#vati praqtyava#rUDhyAq athOq prati#ShThityA uqBayO$rlOqkayOra# RuqddhvOt ti#ShThanti triqvRutO&dhi# triqvRutaqmupa# yantiq stOmA#nAq(gm)q saMpa#ttyai praBaqvAyaq jyOti#ragniShTOqmO Ba#vatyaqyaM ~MvAva sa kShayOq&smAdEqva tEnaq kShayAqnna ya#nti catur^vi(gm)SatirAqtrO Ba#vatiq catu#r^vi(gm)Satirad^^rdhamAqsAH sa#M~MvathsaqraH ( ) sa#M~MvathsaqraH su#vaqrgO lOqkaH sa#M~Mvathsaqra Eqva su#vaqrgE lOqkE prati# tiShThaqntyathOq catu#r^vi(gm)SatyakSharA gAyaqtrI gA#yaqtrI bra#hmavarcaqsaM gA#yatriqyaiva bra#hmavarcaqsamava# rundhatE &tirAqtrAvaqBitO# BavatO brahmavarcaqsasyaq pari#gRuhItyai || 8
(maqnuqShya#sya - madhyaqtaH - paqSavaq - stAByA#mEqva - sa#M~Mvathsaqra - Scatu#r^vi(gm)SatiSca) (A2)

TS 7.4.3.1
RuqkShA vA iqyama#lOqmakA#&&sIqth sA&kA#mayaqtauSha#dhIBiq-r^vanaqspati#BiqH pra jA#yEqyEtiq saitAstriq(gm)qSataq(gm)q rAtrI#rapaSyaqt tatOq vA iqyamOSha#dhIBiq-r^vanaqspati#BiqH prAjA#yataq yE praqjAkA#mAH paqSukA#mAqH syusta EqtA 
A#sIraqn praiva jA#yantE praqjayA# paqSuBi#riqyaM ~MvA a#kShuddhyaqth saitAM ~MviqrAja#mapaSyaqt tAmAqtman dhiqtvA&nnAdyaqmavA# ruqndhauSha#dhIq - [ ] 9

TS 7.4.3.2
-r^vanaqspatI$n praqjAM paqSUn tEnA#vad^^rdhataq sA jEqmAna#M mahiqmAna#-magacCaqdya EqvaM ~MviqdvA(gm)sa# EqtA Asa#tE viqrAja#mEqvA&&*tman dhiqtvA&nnAdyaqmava# rundhatEq vad^^rdha#ntE praqjayA# paqSuBi#rjEqmAna#M mahiqmAna#M gacCantiq jyOti#ratirAqtrO Ba#vati suvaqrgasya# lOqkasyAnu#KyAtyaiq pRuShThya#H ShaDaqhO Ba#vatiq ShaD vA RuqtavaqH ShaT pRuqShThAni# pRuqShThairEqvartUnaqnvA-rO#hantyRuqtuBi#H saM~MvathsaqraM tE sa#M~Mvathsaqra Eqva - [ ] 10

TS 7.4.3.3
prati# tiShThanti trayastriq(gm)qSAt tra#yastriq(gm)qSamupa# yanti yaqj~jasyaq saMta#tyAq athO$ praqjApa#tiqr^vai tra#yastriq(gm)qSaH praqjApa#timEqvA&&*ra#BantEq prati#ShThityai triNaqvO Ba#vatiq viji#tyA Ekaviq(gm)qSO Ba#vatiq prati#ShThityAq athOq ruca#mEqvA&&*tman da#dhatE triqvRuda#gniqShTud-Ba#vati pAqpmAna#mEqva tEnaq nirda#haqntE&thOq tEjOq vai triqvRut tEja# EqvA&&tman da#dhatE pa~jcadaqSa i#ndrastOqmO Ba#vatIndriqyamEqvAva# - [ ] 11

TS 7.4.3.4
rundhatE saptadaqSO Ba#vatyaqnnAdyaqsyA va#ruddhyAq athOq praiva tEna# jAyanta Ekaviq(gm)qSO Ba#vatiq prati#ShThityAq athOq ruca#mEqvA&&*tman da#dhatE catur^viq(gm)qSO Ba#vatiq catu#r^vi(gm)Satirad^^rdhamAqsAH sa#M~MvathsaqraH sa#M~MvathsaqraH su#vaqrgO lOqkaH sa#M~Mvathsaqra Eqva su#vaqrgE lOqkE prati# tiShThaqntyathO# EqSha vai 
vi#ShUqvAn vi#ShUqvantO# Bavantiq ya EqvaM ~MviqdvA(gm)sa# EqtA Asa#tE catur^viq(gm)qSAt pRuqShThAnyupa# yanti saM~Mvathsaqra Eqva pra#tiqShThAya# - [ ] 12

TS 7.4.3.5
dEqvatA# aqByArO#hanti trayastriq(gm)qSAt tra#yastriq(gm)qSamupa# yantiq traya#stri(gm)Saqdvai dEqvatA# dEqvatA$svEqva prati# tiShThanti triNaqvO Ba#vatIqmE vai lOqkAstri#Naqva EqShvE#va lOqkEShuq prati# tiShThantiq dvAvE#kaviq(gm)qSau Ba#vataqH prati#ShThityAq athOq ruca#mEqvA&&*tman da#dhatE baqhava#H ShODaqSinO# Bavantiq tasmA$d-baqhava#H praqjAsuq vRuShA#NOq yadEqtE stOmAq vyati#ShaktAq Bava#ntiq tasmA#diqya -mOSha#dhIBiq-r^vanaqspati#Biq-r^vyati#ShaktAq - [ ] 13

TS 7.4.3.6
vyati#ShajyantE praqjayA# paqSuBiqrya EqvaM ~MviqdvA(gm)sa# EqtA AsaqtE &klRu#ptAq vA EqtE su#vaqrgaM ~MlOqkaM ~Mya#ntyuccAvaqcAn hi stOmA#nupaqyantiq yadEqta Uqd^^rdhvAH klRuqptAH stOmAq Bava#nti klRuqptA Eqva su#vaqrgaM ~MlOqkaM ~Mya#ntyuqBayO#rEqByO lOqkayO$H kalpatE triq(gm)qSadEqtAstriq(gm)qSada#kSharA viqrADanna#M 
viqrAD viqrAjaiqvAnnAdyaqmava# rundhatE &tirAqtrAvaqBitO# BavatOq &nnAdya#syaq pari#gRuhItyai || 14 
(OSha#dhIH - saM~Mvathsaqra EqvA - &va# - pratiqShThAyaq - vyati#Shaqktyai - kAqnnapa#~jcAqSacca#) (A3)

TS 7.4.4.1
praqjApa#tiH suvaqrgaM ~MlOqkamaiqt taM dEqvA yEna#yEnaq CandaqsA&nuq prAyu#~jjataq tEnaq nA&&*pnu#vaqn ta EqtA dvAtri(gm)#Sataq(gm)q rAtrI#rapaSyaqn dvAtri(gm)#SadakSharA &nuqShTugA-nu#ShTuBaH praqjApa#tiqH svEnaiqva Canda#sA praqjApa#ti-mAqptvA &ByAqruhya# suvaqrgaM ~MlOqkamA#yaqnaq. ya EqvaM ~MviqdvA(gm)sa# EqtA Asa#tEq dvAtri(gm)#SadEqtA dvAtri(gm)#SadakSharA &nuqShTugA-nu#ShTuBaH praqjApa#tiqH svEnaiqva Canda#sA praqjApa#timAqptvA Sriya#M gacCantiq - [ ] 15

TS 7.4.4.2
SrIr.hi ma#nuqShya#sya suvaqrgO lOqkO dvAtri(gm)#SadEqtA dvAtri(gm)#SadakSharA-&nuqShTug-vAga#nuqShTuP sar^vA#mEqva vAca#mApnuvantiq sar^vE# vAqcO va#diqtArO# Bavantiq sar^vEq hi SriyaqM gacCa#ntiq jyOtiqrgaurAyuqriti# tryaqhA Ba#vantIqyaM ~MvAva jyOti#raqntari#kShaqM gauraqsAvAyu#riqmAnEqva lOqkAnaqByArO#hantyaBipUqr^vaM tryaqhA Ba#vantyaBipUqr^vamEqva su#vaqrgaM ~MlOqkamaqByArO#hanti bRuhad-rathantaqrAByA$M ~MyantIq - [ ] 16

TS 7.4.4.3
-yaM ~MvAva ra#thantaqramaqsau bRuqhadAqByAmEqva yaqntyathO# aqnayO#rEqva prati# tiShThantyEqtE vai yaqj~jasyA$~jjaqsAya#nI sruqtI tAByA#mEqva su#vaqrgaM ~MlOqkaM ~Mya#ntiq parA$~jcOq vA EqtE su#vaqrgaM ~MlOqkamaqByArO#hantiq yE parA#castryaqhAnu#paqyanti# praqtya~g tryaqhO Ba#vati praqtyava#rUDhyAq athOq prati#ShThityA uqBayO$rlOqkayOr#. 
RuqddhvOt ti#ShThantiq dvAtri(gm)#SadEqtAstAsAqM ~MyA striq(gm)qSat triq(gm)qSada#kSharA ( ) viqrADanna#M ~MviqrAD viqrAjaiqvA&nnAdyaqmava# rundhatEq yE dvE a#hOrAqtrE Eqva tE uqBAByA(gm)# rUqpAByA(gm)# suvaqrgaM ~MlOqkaM 
~Mya#ntyatirAqtrAvaqBitO# BavataqH pari#gRuhItyai || 17
(gaqcCaqntiq - yaqntiq - triq(gm)qSada#kSharAq - dvAvi(gm)#SatiSca) (A4)

TS 7.4.5.1
dvE vAva dE#vasaqtrE dvA#daSAqhaScaiqva tra#yastri(gm)SadaqhaScaq ya EqvaM ~MviqdvA(gm)sa#strayastri(gm)SadaqhamAsa#tE sAqkShAdEqva dEqvatA# aqByArO#hantiq yathAq Kaluq vai SrEyA#naqByArU#DhaH kAqmaya#tEq tathA# karOtiq yadya#vaqviddhya#tiq pApI#yAn Bavatiq yadiq nAvaqviddhya#ti saqdRu~g ya EqvaM ~MviqdvA(gm)sa#strayastri(gm)- SadaqhamAsa#tEq vi pAqpmanAq BrAtRu#vyEqNA&&* va#rtantE &haqrBAjOq vA EqtA dEqvA agraq A&ha#raq - [ ] 18

TS 7.4.5.2
-nnahaqrEkO &Ba#jaqtA-haqrEkaqstABiqr^vaitE praqbAhu#gAd^^rdhnuvaqnaq. ya EqvaM ~MviqdvA(gm)sa#strayastri(gm)SadaqhamAsa#tEq sar^va# Eqva praqbAhu#gRuddhnuvantiq sar^vEq grAma#NIyaqM prApnu#vanti pa~jcAqhA Ba#vantiq pa~jcaq vA Ruqtava#H saM~Mvathsaqra RuqtuShvEqva sa#M~MvathsaqrE prati# tiShThaqntyathOq pa~jcA$kSharA paq~gktiH pA~gktO# yaqj~jO yaqj~jamEqvAva# rundhatEq trINyA$SviqnAni# Bavantiq traya# iqmE lOqkA Eq- [ ] 19

TS 7.4.5.3
-ShvE#va lOqkEShuq prati# tiShThaqntyathOq trINiq vai yaqj~jasyE$ndriqyANiq tAnyEqvAva# rundhatE viSvaqjid-Ba#vatyaqnnAdyaqsyA va#ruddhyaiq sar^va#pRuShThO Bavatiq sar^va#syAqBiji#tyaiq vAgvai dvA#daSAqhO yat puqrastA$d dvAdaSAqha-mu#pEqyuranA$ptAqM ~MvAcaq-mupE#yu-rupaqdAsu#kaiShAqM ~MvAK syA#-duqpari#ShTAd dvAdaSAqhamupa# 
yantyAqptAmEqva vAcaqmupa# yantiq tasmA#-duqpari#ShTAd-vAqcA va#dAmO &vAntaqraM - [ ] 20

TS 7.4.5.4
~Mvai da#SarAqtrENa# praqjApa#tiH praqjA a#sRujataq yad-da#SarAqtrO Bava#ti praqjA Eqva tad yaja#mAnAH sRujanta EqtA(gm) haq vA u#daq~gkaH Sau$lbAyaqnaH saqtrasyarddhi#muvAcaq yad da#SarAqtrO yad da#SarAqtrO Bava#ti saqtrasyad^^rdhyAq athOq yadEqva pUr^vEqShvaha#ssuq vilO#ma kriqyatEq tasyaiqvaiShA SAnti#d^^r^vyanIqkA vA EqtA rAtra#yOq yaja#mAnA viSvaqjith saqhAti#rAqtrENaq pUr^vAqH ShODa#Sa saqhA ( ) ti#rAqtrENOtta#rAqH ShODa#Saq ya EqvaM ~MviqdvA(gm)sa#strayastri(gm)SadaqhamAsa#taq aiShA$M dvyanIqkA praqjA jA#yatE &tirAqtrAvaqBitO# BavataqH pari#gRuhItyai || 21
(aqhaqraq- nnEqShva# - vAntaqra(gm) - ShODa#Sa saqha - saqptada#Sa ca) (A5)

TS 7.4.6.1
AqdiqtyA a#kAmayanta suvaqrgaM ~MlOqkami#yAqmEtiq tE su#vaqrgaM ~MlOqkaM na prAjA#naqnna su#vaqrgaM ~MlOqkamA#yaqn ta Eqta(gm) Sha#Ttri(gm)SadrAqtra-ma#paSyaqn tamA&ha#raqn tEnA#yajantaq tatOq vai tE su#vaqrgaM ~MlOqkaM prAjA#nan^th suvaqrgaM ~MlOqkamA#yaqnq. ya EqvaM ~MviqdvA(gm)sa#H ShaTtri(gm)Sad rAqtramAsa#tE suvaqrgamEqva lOkaM pra jA#nanti suvaqrgaM ~MlOqkaM ~Mya#ntiq jyOti#ratirAqtrO - [ ] 22

TS 7.4.6.2
Ba#vatiq jyOti#rEqva puqrastA$d dadhatE suvaqrgasya# lOqkasyAnu#KyAtyai ShaDaqhA Ba#vantiq ShaD vA Ruqtava# RuqtuShvEqva prati# tiShThanti caqtvArO# Bavantiq cata#srOq diSO# diqkShvE#va prati# tiShThaqntyasa#traqM ~MvA Eqtad-yada#CandOqmaM ~MyacCa#ndOqmA Bava#ntiq tEna# saqtraM dEqvatA# Eqva pRuqShThairava# rundhatE paqSU~jCa#ndOqmairOjOq vai vIqrya#M pRuqShThAni# paqSava#H CandOqmA Oja#syEqva - [ ] 23

TS 7.4.6.3
vIqryE# paqSuShuq prati# tiShThanti ShaT-tri(gm)Sad rAqtrO Ba#vatiq ShaTtri(gm)#SadakSharA bRuhaqtI bAr.ha#tAH paqSavO# bRuhaqtyaiva paqSUnava# rundhatE bRuhaqtI Canda#sAq(gg)q svArA$jyamASnutA-SnuqvatEq svArA$jyaqM ~Mya EqvaM ~MviqdvA(gm)sa#H ShaTtri(gm)Sad rAqtramAsa#tE suvaqrgamEqva lOqkaM ~Mya#ntyatirAqtrAvaqBitO# BavataH suvaqrgasya# 
lOqkasyaq pari#gRuhItyai || 24
(aqtiqrAqtra - Oja#syEqva - ShaTtri(gm)#Sacca) (A6)

TS 7.4.7.1
vasi#ShThO haqtapu#trO&kAmayata viqndEya# praqjAmaqBi sA#dAqsAn Ba#vEyaqmitiq sa EqtamE#kasmA-nnapa~jcAqSa-ma#paSyaqt tamA&ha#raqt tEnA#yajataq tatOq vai sO&vi#ndata praqjAmaqBi sau#dAqsAna#Bavaqdya EqvaM ~MviqdvA(gm)sa# EkasmA-nnapa~jcAqSamAsa#tE viqndantE$ praqjAmaqBi BrAtRu#vyAn Bavantiq traya#striqvRutO$&gniShTOqmA Ba#vantiq vajra#syaiqva muKaq(gm)q sa(gg) Sya#ntiq daSa# pa~jcadaqSA Ba#vanti pa~jcadaqSO vajrOq - [ ] 25

TS 7.4.7.2
vajra#mEqva BrAtRu#vyEByaqH pra ha#ranti ShODaSiqma#d-daSaqmamaha#-rBavatiq vajra# Eqva vIqrya#M dadhatiq dvAda#Sa saptadaqSA Ba#vantyaqnnAdyaqsyA va#ruddhyAq athOq praiva tairjA#yantEq pRuShThya#H ShaDaqhO Ba#vatiq ShaDvA RuqtavaqH ShaT pRuqShThAni# pRuqShThairEqvartUnaqnvArO#hantyRuqtRuBi#H saM~MvathsaqraM tE sa#M~Mvathsaqra Eqva prati# tiShThantiq dvAda#Saikaviq(gm)qSA Ba#vantiq prati#ShThityAq athOq ruca#mEqvA&&*tman- [ ] 26

TS 7.4.7.3
da#dhatE baqhava#H ShODaqSinO# Bavantiq viji#tyaiq ShaDA$SviqnAni# Bavantiq ShaDvA Ruqtava# RuqtuShvEqva prati# tiShThantyUnAtiriqktA vA EqtA rAtra#ya UqnAstad-yadEka#syaiq na pa#~jcAqSada-ti#riktAqstad-yad-BUya#sI-raqShTAca#tvAri(gm)Sata UqnAccaq Kaluq vA ati#riktAcca praqjApa#tiqH prAjA#yataq yE praqjAkA#mAH paqSukA#mAqH syusta EqtA A#sIraqn praiva jA#yantE praqjayA# ( ) paqSuBi#r^vairAqjO vA EqSha yaqj~jO yadE#kasmA-nnapa~jcAqSO ya EqvaM ~MviqdvA(gm)sa# EkasmA-nnapa~jcAqSamAsa#tE viqrAja#mEqva ga#cCantyannAqdA Ba#vantyati-rAqtrAvaqBitO# BavatOq&nnAdya#syaq pari#gRuhItyai || 27
(vajra# - Aqtman - praqjayAq - dvAvi(gm)#SatiSca) (A7)

TS 7.4.8.1
saqM~MvaqthsaqrAya# dIkShiqShyamA#NA EkAShTaqkAyA$M dIkShErannEqShA vai sa#M~Mvathsaqrasyaq 
patnIq yadE#kAShTaqkaitasyAqM ~MvA EqSha EqtA(gm) rAtri#M ~Mvasati sAqkShAdEqva sa#M~MvathsaqramAqraBya# dIkShantaq ArtaqM ~MvA EqtE sa#M~MvathsaqrasyAqBi dI$kShantEq ya E#kAShTaqkAyAqM dIkShaqntE &nta#nAmAnAvRuqtU Ba#vatOq vya#staqM ~MvA EqtE sa#M~MvathsaqrasyAq&Bi dI$kShantEq ya E#kAShTaqkAyAqM dIkShaqntE&nta#nAmAnAvRuqtU Ba#vataH PalgunI pUrNamAqsE dI$kShEraqn muKaqM ~MvA Eqtath - [ ] 28

TS 7.4.8.2
sa#M~Mvathsaqrasyaq yat Pa#lgunI pUrNamAqsO mu#Kaqta Eqva sa#M~MvathsaqramAqraBya# dIkShantEq tasyaikaiqva niqryA yath sAmmE$GyE viShUqvAn^th saqpaMdya#tE citrApUrNamAqsE dI$kShEraqn muKaqM ~MvA Eqtath sa#M~Mvathsaqrasyaq yacci#trApUrNamAqsO mu#Kaqta Eqva sa#M~MvathsaqramAqraBya# dIkShantEq tasyaq na kA caqna niqryA Ba#vati caturaqhE puqrastA$t paurNamAqsyai dI$kShEraqn tEShA#mEkAShTaqkAyA$M kraqyaH saM pa#dyatEq tEnai#kAShTaqkAM na CaqmbaT ku#r^vantiq tEShA$M - [ ] 29

TS 7.4.8.3
pUr^vapaqkShE suqtyA saM pa#dyatE pUr^vapaqkShaM mAsA# aqBi saM pa#dyantEq tE pU$r^vapaqkSha ut ti#ShThantiq tAnuqttiShTha#taq OSha#dhayOq vanaqspataqyO&nUt ti#ShThantiq tAn ka#lyAqNI kIqrtiranUt ti#ShThaqtyarA$th suriqmE yaja#mAnAq itiq tadanuq sar^vE# rAddhnuvanti || 30
(Eqta - cCaqbaMTku#r^vantiq tEShAqM - catu#stri(gm)Sacca) (A8)

TS 7.4.9.1
suqvaqrgaM ~MvA EqtE lOqkaM ~Mya#ntiq yE saqtramu#paqyantyaqBIndha#ta Eqva dIqkShABi#rAqtmAna(gg)# Srapayanta upaqsadBiq-rdvAByAqM ~MlOmAva# dyantiq dvAByAqM tvacaqM dvAByAqmasRuqd dvAByA$M mAq(gm)qsaM dvAByAqmasthiq dvAByA$M maqjjAna#mAqtmada#kShiNaqM ~Mvai saqtramAqtmAna#mEqva dakShi#NAM nIqtvA su#vaqrgaM 
~MlOqkaM ~Mya#ntiq SiKAqmanuq pra va#pantaq RuddhyAq athOq raGI#yA(gm)saH suvaqrgaM ~MlOqkama#yAqmEti# ( ) || 31 
(suqvaqrgaM - pa#~jcAqSat) (A9)

TS 7.4.10.1
braqhmaqvAqdinO# vadantyatirAqtraH pa#raqmO ya#j~jakratUqnAM kasmAqt taM pra#thaqmamupa# yaqntItyEqtadvA a#gniShTOqmaM pra#thaqmamupa# yaqntyathOqkthya#matha# ShODaqSinaq-mathA#tirAqtra-ma#nupUqr^vamEqvaitad-ya#j~jakraqtUnuqpEtyaq tAnAqlaBya# pariqgRuhyaq sOma#mEqvaitat piba#nta AsatEq jyOti#ShTOmaM prathaqmamupa# yantiq jyOti#ShTOmOq vai stOmA#nAqM muKa#M muKaqta Eqva stOmAqn pra yu#~jjatEq tE - [ ] 32

TS 7.4.10.2
sa(gg)stu#tA viqrAja#maqBi saM pa#dyantEq dvE carcAqvati# ricyEtEq Eka#yAq gaurati#riktaq EkaqyA&&yu#rUqnaH su#vaqrgO vai lOqkO jyOtiqrUrg-viqrAT-thsu#vaqrgamEqva tEna# lOqkaM ~Mya#nti rathantaqraM divAq Bava#ti rathantaqraM 
naktaqmityA#hu-rbrahmavAqdinaqH kEnaq tadajAqmIti# sauBaqraM tRu#tIyasavaqnE bra#hmasAqmaM bRuqhat tanma#ddhyaqtO da#dhatiq vidhRu#tyaiq tEnAjA#mi || 33
(ta - EkAqnnapa#~jcAqSacca#) (A10)

TS 7.4.11.1
jyOti#ShTOmaM prathaqmamupa# yantyaqsminnEqva tEna# lOqkE prati# tiShThantiq gOShTO#maM dviqtIyaqmupa# yantyaqntari#kSha Eqva tEnaq prati# tiShThaqntyAyu#ShTOmaM tRuqtIyaqmupa# yantyaqmuShmi#nnEqva tEna# lOqkE prati# tiShThantIqyaM ~MvAva jyOti#raqntari#kShaqM gauraqsAvAyuq-ryadEqtAn^th-stOmA#-nupaqyantyEqShvE#va tallOqkEShu# saqtriNa#H pratiq tiShTha#ntO yantiq tE sa(gg)stu#tA viqrAja# - [ ] 34

TS 7.4.11.2
-maqBi saMpa#dyantEq dvE carcAqvati# ricyEtEq Eka#yAq gaurati#riktaq EkaqyA&&yu#rUqnaH su#vaqrgO vai lOqkO jyOtiqrUrg-viqrADUrja#-mEqvAva# rundhatEq tE na kShuqdhA &&rtiqmArcCaqntyakShO#dhukA Bavantiq kShuth sa#bAMdhA ivaq hi saqtriNO$ &gniShTOqmAvaqBita#H praqdhI tAvuqkthyA# maddhyEq naByaqM tat tadEqtat pa#riqyad-dE#vacaqkraM ~MyadEqtEna# - [ ] 35

TS 7.4.11.3
ShaDaqhEnaq yanti# dEvacaqkramEqva saqmArO#haqntyari#ShTyaiq tE svaqsti sama#SnuvatE ShaDaqhEna# yantiq ShaDvA Ruqtava# RuqtuShvEqva prati# tiShThantyuBaqyatO$ jyOtiShA yantyuBaqyata# Eqva su#vaqrgE lOqkE pra#tiqtiShTha#ntO yantiq dvau Sha#Daqhau Ba#vataqstAniq dvAdaqSAhA#niq saM pa#dyantE dvAdaqSO vai puru#ShOq dvE saqkthyau$ dvau bAqhU AqtmA caq Sira#Sca caqtvArya~ggA#niq stanau$ dvAdaqSau - [ ] 36

TS 7.4.11.4
tat puru#Shaqmanu# paqryAva#rtantEq traya#H ShaDaqhA Ba#vantiq tAnyaqShTAdaqSAhA#niq saM pa#dyantEq navAqnyAniq navAqnyAniq navaq vai puru#ShE prAqNAstat prAqNAnanu# paqryAva#rtantE caqtvAra#H ShaDaqhA Ba#vantiq tAniq catu#r^vi(gm)SatiqrahA#niq saM pa#dyantEq catu#r^vi(gm)Satirad^^rdhamAqsAH sa#M~Mvathsaqrastath sa#M~Mvathsaqramanu# paqryAva#rtaqntE &pra#tiShThitaH saM~Mvathsaqra itiq Kaluq vA A#huqr^var.ShI#yAn pratiqShThAyAq ityEqtAvaqdvai ( ) sa#M~Mvathsaqrasyaq brAhma#NaqM ~MyAva#nmAqsO mAqsimA$syEqva pra#tiqtiShTha#ntO yanti || 37
(viqrAja# - mEqtEna# - dvAdaqSA - vEqtAvaqdvA - aqShTau ca#) (A11)

TS 7.4.12.1
mEqShastvA# pacaqtaira#vatuq lOhi#tagrIvaqH CAgai$H Salmaqlir^vRuddhyA# paqrNO brahma#NA plaqkShO mEdhE#na nyaqgrOdha#Scamaqsairu#duqbaMra# UqrjA gA#yaqtrI CandO#BistriqvRuth stOmaiqrava#ntIqH sthAva#ntIstvA&vantu priqyaM tvA$ priqyANAqM ~Mvar.Shi#ShThaqmApyA#nAM nidhIqnAM tvA# nidhiqpati(gm)# havAmahE vasO mama || 38
(mEqShaH - ShaT tri(gm)#Sat) (A12)

TS 7.4.13.1
kUpyA$ByaqH svAhAq kUlyA$ByaqH svAhA# vikaqryA$ByaqH svAhA# &vaqTyA$ByaqH svAhAq KanyA$ByaqH svAhAq hradyA$ByaqH svAhAq sUdyA$ByaqH svAhA# saraqsyA$ByaqH svAhA# vaiSaqntIByaqH svAhA# palvaqlyA$ByaqH svAhAq 
varShyA$ByaqH svAhA# &vaqrShyAByaqH svAhA$ hrAqdunI$ByaqH svAhAq pRuShvA$ByaqH svAhAq syanda#mAnAByaqH svAhA$ sthAvaqrAByaqH svAhA# nAdEqyIByaqH svAhA# saindhaqvIByaqH svAhA# samuqdriyA$ByaqH svAhAq sar^vA$ByaqH svAhA$ || 39
(kUpyA$Bya - ScatvAriq(gm)qSat) (A13)

TS 7.4.14.1
aqdByaH svAhAq vaha#ntIByaqH svAhA# pariqvaha#ntIByaqH svAhA# samaqntaM ~Mvaha#ntIByaqH svAhAq SIGraqM ~Mvaha#ntIByaqH svAhAq SIBaqM ~Mvaha#ntIByaqH svAhOqgraM ~Mvaha#ntIByaqH svAhA# BIqmaM ~Mvaha#ntIByaqH svAhA&mBO$ByaqH svAhAq naBO$ByaqH svAhAq mahO$ByaqH svAhAq sar^va#smaiq svAhA$ || 40
(aqdBya - EkAqnnatriq(gm)qSat) (A14)

TS 7.4.15.1
yO ar^va#ntaqM jiGA(gm)#satiq tamaqBya#mItiq varu#NaH || 
paqrO marta#H paqraH SvA ||
aqhaM caq tvaM ca# vRutrahaqn^thsaM ba#BUva saqniByaq A | 
aqrAqtIqvA ci#dadriqvO&nu# nau SUra ma(gm)satai BaqdrA indra#sya rAqtaya#H ||
aqBi kratvE$ndra BUqradhaq jmanna tE# vivya~gmahiqmAnaq(gm)q rajA(gm)#si | 
svEnAq hi vRuqtra(gm) Sava#sA jaqGan^thaq na Satruqranta#M ~Mvividad ( ) 
yuqdhA tE$ || 41
(viqviqdaqd - dvE ca#) (A15)

TS 7.4.16.1
namOq rAj~jEq namOq varu#NAyaq namO&SvA#yaq nama#H praqjApa#tayEq namO&dhi#pataqyE &dhi#patiraqsyadhi#patiM mA kuqr^vadhi#patiraqhaM praqjAnA$M BUyAsaqM mAM dhE#hiq mayi# dhEhyuqpAkRu#tAyaq svAhA &&la#bdhAyaq svAhA# huqtAyaq svAhA$ || 42
(namaq - EkAqnna triq(gm)qSat) (A16)

TS 7.4.17.1
maqyOqBUr^vAtO# aqBi vA#tUqsrA Urja#svatIqrOSha#dhIqrA ri#SantAM | 
pIva#svatIrjIqvadha#nyAH pibantvavaqsAya# paqdvatE# rudra mRuDa ||
yAH sarU#pAq virU#pAq Eka#rUpAq yAsA#maqgniriShTyAq nAmA#niq vEda# | 
yA a~ggi#rasaqstapa#sEqha caqkrustABya#H parjanyaq mahiq Sarma# yacCa ||
yA dEqvEShu# taqnuvaqmaira#yantaq yAsAq(gm)q sOmOq viSvA# rUqpANiq vEda# | 
tA aqsmaByaqM paya#sAq pinva#mAnAH praqjAva#tIrindra - [ ] 43

TS 7.4.17.2
gOqShThE ri#rIhi || 
praqjApa#tiqrmahya#mEqtA rarA#NOq viSvai$rdEqvaiH piqtRuBi#H saM~MvidAqnaH | 
SiqvAH saqtIrupa# nO gOqShThamA&kaqstAsA$M ~MvaqyaM praqjayAq sa(gm) sa#dEma ||
iqha dhRutiqH svAhEqha vidhRu#tiqH svAhEqha rantiqH svAhEqha rama#tiqH svAhA# 
maqhImUq Shu1 suqtrAmA#NaM2 || 44 
(iqndrAq - ShTAtri(gm)#Sacca) (A17)

TS 7.4.18.1
ki(gg) svi#dAsIt pUqr^vaci#ttiqH ki(gg) svi#dAsId-bRuqhadvaya#H | 
ki(gg) svi#dAsIt piSaMgiqlA ki(gg) svi#dAsIt pilippiqlA ||
dyaurA#sIt pUqr^vaci#ttiqraSva# AsId bRuqhadvaya#H | 
rAtri#rAsIt piSa~ggiqlA &vi#rAsIt pilippiqlA || 
kaH svi#dEkAqkI ca#ratiq ka u# svijjAyatEq puna#H | 
ki(gg) svi#ddhiqmasya# BEShaqjaM ki(gg) svi#dAqvapa#naM maqhat || 
sUrya# EkAqkI ca#rati - [ ] 45

TS 7.4.18.2
caqndramA# jAyatEq puna#H | 
aqgnir. hiqmasya# BEShaqjaM BUmi#rAqvapa#naM maqhat || 
pRuqcCAmi# tvAq paraqmanta#M pRuthiqvyAH pRuqcCAmi# tvAq Buva#nasyaq nABi$M | 
pRuqcCAmi# tvAq vRuShNOq aSva#syaq rEta#H pRuqcCAmi# vAqcaH pa#raqmaM ~MvyO#ma ||
vEdi#mAhuqH paraqmanta#M pRuthiqvyA yaqj~jamA#huq rBuva#nasyaq nABi$M | 
sOma#mAhuqr^vRuShNOq aSva#syaq rEtOq brahmaiqva vAqcaH pa#raqmaM ~MvyO#ma || 46
(sUrya# EkAqkI ca#ratiq - ShaTca#tvAri(gm)Sacca) (A18)

TS 7.4.19.1
abEMq abAMqlyaMbi#kEq na mA# nayatiq kaScaqna | 
saqsastya#SvaqkaH || 
suBa#gEq kAMpI#lavAsini suvaqrgE lOqkE saM prOrNvA#thAM |
A&hama#jAni garBaqdhamA tvama#jAsi garBaqdhaM || 
tau saqha caqtura#H paqdaH saM pra sA#rayAvahai ||
vRuShA# vA(gm) rEtOqdhA rEtO# dadhAqtUth saqkthyO$rgRuqdaM dhE$hyaq~jjimuda#~jjiqmanva#ja | 
yaH strIqNAM jI#vaqBOja#nOq ya A#sAM - [ ] 47

TS 7.4.19.2
bilaqdhAva#naH | 
priqyaH strIqNAma#pIqcya#H || 
ya A#sAM kRuqShNE lakShma#Niq sardi#gRudiM paqrAva#dhIt ||
abEMq abAMqlyaMbi#kEq na mA# yaBatiq kaScaqna | 
saqsastya#SvaqkaH ||
Uqd^^rdhvA-mE#nAqmucCra#yatAd-vENuBAqraM giqrAvi#va | 
athA$syAq maddhya#mEdhatA(gm) SIqtE vAtE# puqnanni#va || 
abEMq abAMqlyaMbi#kEq na mA# yaBatiq kaScaqna | 
saqsastya#SvaqkaH || 
yaddha#riqNI yavaqmattiq na - [ ] 48

TS 7.4.19.3
puqShTaM paqSu ma#nyatE | 
SUqdrA yadarya#jArAq na pOShA#ya dhanAyati ||
abEMq abAMqlyaMbi#kEq na mA# yaBatiq kaScaqna | 
saqsastya#SvaqkaH ||
iqyaM ~MyaqkA Sa#kuntiqkA &&halaqmitiq sarpa#ti | 
Aha#taM gaqBE pasOq ni ja#lgulItiq dhANi#kA || 
abEMq abAMqlyaMbi#kEq na mA# yaBatiq kaScaqna | 
saqsastya#SvaqkaH ||
mAqtA ca# tE piqtA caq tE&gra#M ~MvRuqkShasya# rOhataH ( ) | 49

TS 7.4.19.4
pra su#lAqmIti# tE piqtA gaqBE muqShTima#ta(gm)sayat ||
daqdhiqkrAv.NNO# akAriShaM jiqShNOraSva#sya vAqjina#H | 
suraqBi nOq muKA# karaqt praNaq AyU(gm)#Shi tAriShat ||
ApOq hi ShThA ma#yOqBuvaqstA na# UqrjE da#dhAtana | 
maqhEraNA#yaq cakSha#sE ||
yO va#H Siqvata#mOq rasaqstasya# BAjayatEqha na#H | 
uqSaqtIri#va mAqtara#H ||
tasmAq ara#M gamAma vOq yasyaq kShayA#yaq jinva#tha ( ) | 
ApO# jaqnaya#thA ca naH || 50
(AqsAq - mattiq na - rO#hatOq - jinva#tha - caqtvAri# ca) (A19)

TS 7.4.20.1
BUrBuvaqH suvaqr^vasa#vastvA &~jjantu gAyaqtrENaq Canda#sA ruqdrAstvA$ &~jjantuq traiShTu#BEnaq Canda#sA, &&diqtyAstvA$&~jjantuq jAga#tEnaq Canda#sAq yad-vAtO# aqpO aga#maqdindra#sya taqnuva#M priqyAM | 
Eqta(gg) stO#tarEqtEna# paqthA punaqraSvaqmA va#rtayAsi naH || 
lAjI(3)~jCAcI(3)n yaSO# maqmA~M(4) | 
yaqvyAyai# gaqvyAyA# Eqtad-dE#vAq anna#mattaiqtadanna#maddhi prajApatE || 
yuq~jjanti# braqddhna ( )-ma#ruqShaM cara#ntaqM pari# taqsthuSha#H | 
rOca#ntE rOcaqnA diqvi || 
yuq~jjantya#syaq kAmyAq harIq vipa#kShasAq rathE$ | 
SONA# dhRuqShNU nRuqvAha#sA || 
kEqtuM kRuqNvanna#kEqtavEq pESO# maryA apEqSasE$ | 
samuqShadBi#rajAyathAH || 51
(braqqdhnaM - pa~jca#vi(gm)SatiSca) (A20)

TS 7.4.21.1
prAqNAyaq svAhA$ vyAqnAyaq svAhA# &pAqnAyaq svAhAq snAva#ByaqH svAhA# saMtAqnEByaqH svAhAq pari#saMtAnEByaqH svAhAq par^va#ByaqH svAhA# saqdhAMnE$ByaqH svAhAq SarI#rEByaqH svAhA# yaqj~jAyaq svAhAq dakShi#NAByaqH svAhA# suvaqrgAyaq svAhA# lOqkAyaq svAhAq sar^va#smaiq svAhA$ || 52
(prAqNAyAq - ShTAvi(gm)#SatiH) (A21)

TS 7.4.22.1
siqtAyaq svAhA &si#tAyaq svAhAq &Bihi#tAyaq svAhA &na#BihitAyaq svAhA# yuqktAyaq svAhA &yu#ktAyaq svAhAq suyu#ktAyaq svAhO -dyu#ktAyaq svAhAq vimu#ktAyaq svAhAq pramu#ktAyaq svAhAq va~jca#tEq svAhA# pariqva~jca#tEq svAhA# saqM~Mva~jca#tEq svAhA# &nuqva~jca#tEq svAhOqd -va~jca#tEq svAhA# yaqtE svAhAq dhAva#tEq svAhAq tiShTha#tEq svAhAq sar^va#smaiq svAhA$ || 53
(siqtAyAq - ShTAtri(gm)#Sat) (A22)

Prasna KOr^vai with starting Padams Of 1 tO 22 Anuvaakams :- 
(bRuhaqspatiqH Srad - yaqthA vA - RuqkShA vai - praqjApa#tiqryEna#yEnaq - dvE vAva dE#vasaqtrE - A#diqtyA a#kAmayanta suvaqrgaM - ~Mvasi#ShThaH - saM~MvathsaqrAya# -sur^vaqrgaM ~MyE saqtraM - bra#hmavAqdinO#&tirAqtrO - jyOti#ShTOmaM - mEqShaH - kUpyA$ByOq - &dByO - yO - namO# - mayOqBUH - ki(gg) sviqda - mbEq - BUH - prAqNAya# - siqtAyaq - dvAvi(gm)#SatiH)

KOr^vai with starting Padams Of 1, 11, 21 SEriEs Of Panchaatis :-
(bRuhaqspatiqH - prati# tiShThantiq - vai da#SarAqtrENa# - suvaqrgaM - ~MyO ar^va#ntaqM - BU - stripa#~jcAqSat) 

First and Last Padam Of FOurtth Prasnam Of 7th Kandam
(bRuhaqspatiqH - sar^va#smaiq svAhA$)

|| hari#H OM ||

|| kRuShNa yajur^vEdIya taittirIya saMhitAyAM saptamakANDE caturtthaH praSnaH samAptaH ||


7.4.1	AppEndix
7.4.17.2 - maqhImUqShu>1 suqtrAmA#NaM> 2 
maqhImUqShu mAqtara(gm)# suvraqtAnA#mRuqtasyaq patnIqmava#sE huvEma | 
tuqviqkShaqtrAmaqjara#ntImurUqcI(gm) suqSarmA#Naqmadi#ti(gm) suqpraNI#tiM || 

suqtrAmA#NaM pRuthiqvIM dyAma#nEqhasa(gm)# suqSarmA#Naq madi#ti(gm) suqpraNI#tiM | 
daivIqM nAva(gg)# svariqtrAmanA#gasaqmasra#vantIqmA ru#hEmA svaqstayE$ || 
(AppEaring in T.S.1.5.11.5)
==============================

OM namaH paramAtmanE, SrI mahAgaNapatayE namaH, SrI guruByO namaH
haqriqH OM

7.5	 saptamakANDE pa~jcamaH praSnaH - satraviSEShABidhAnaM

TS 7.5.1.1
gAvOq vA Eqtath saqtra-mA#satASRuq~ggAH saqtIH SRu~ggA#Ni nO jAyantAq itiq kAmE#naq tAsAqM daSaqmAsAq niSha#NNAq Asaqnnathaq SRu~ggA$NyajAyantaq tA uda#tiShThaqnnarAqthsmEtyathaq yAsAqM nAjA#yantaq tAH sa#M~Mvathsaqra-mAqptvOda#tiShThaq -nnarAqthsmEtiq yAsAqM cAjA#yantaq yAsA$M caq na tA uqBayIqru-da#tiShThaq-nnarAqthsmEti# gOsaqtraM ~Mvai - [ ] 1

TS 7.5.1.2
sa#M~MvathsaqrO ya EqvaM ~MviqdvA(gm)sa#H saM~Mvathsaqra-mu#paqyantyRu#ddhnuqvantyEqva tasmA$t tUpaqrA vAr.Shi#kauq mAsauq partvA# carati saqtrABi#jitaq(gg)qhya#syaiq tasmA$th saM~MvathsaraqsadOq yat kiM ca# gRuqhE kriqyatEq tadAqpta-mava#ruddha-maqBiji#taM kriyatE samuqdraM ~MvA EqtE pra pla#vantEq yE sa#M~Mvathsaqramu#paqyantiq yO vai sa#muqdrasya# pAqraM na paSya#tiq na vai sa tataq udE#ti saM~MvathsaqrO - [ ] 2

TS 7.5.1.3
vai sa#muqdrastasyaiqtat pAqraM ~Myada#tirAqtrau ya EqvaM ~MviqdvA(gm)sa#H saM~Mvathsaqra-mu#paqyantyanA$rtA EqvOdRuca#M gacCantIqyaM ~Mvai pUr^vO#&tirAqtrO# &sAvutta#rOq manaqH pUr^vOq vAgutta#raH prAqNaH pUr^vO#&pAqna utta#raH praqrOdha#naqM pUr^va# uqdaya#naqmutta#rOq jyOti#ShTOmO vaiSvAnaqrO# &tirAqtrO Ba#vatiq jyOti#rEqva puqrastA$ddadhatE suvaqrgasya# lOqkasyA-nu#KyAtyai catur^viq(gm)qSaH prA#yaqNIyO# Bavatiq catu#r^vi(gm)Sati-
rad^^rdhamAqsAH - [ ] 3

TS 7.5.1.4
sa#M~MvathsaqraH praqyanta# Eqva sa#M~MvathsaqrE prati# tiShThantiq tasyaq trINi# ca SaqtAni# ShaqShTiSca# stOqtrIyAqstAva#tIH saM~Mvathsaqrasyaq rAtra#ya uqBE Eqva sa#M~Mvathsaqrasya# rUqpE A$pnuvantiq tE sa(gg)sthi#tyAq ari#ShTyAq utta#raiqrahO#BiScaranti ShaDaqhA Ba#vantiq ShaD vA Ruqtava#H saM~Mvathsaqra RuqtuShvEqva sa#M~MvathsaqrE prati# tiShThantiq gauScA&&*yu#Sca maddhyaqtaH stOmau# BavataH saM~Mvathsaqrasyaiqva tanmi#thuqnaM ma#ddhyaqtO -[ ] 4

TS 7.5.1.5
da#dhati praqjana#nAyaq jyOti#raqBitO# Bavati viqmOca#namEqva tacCandA(gg)#syEqva tad-viqmOka#M ~MyaqntyathO# uBaqyatO$jyOtiShaiqva Sha#DaqhEna# suvaqrgaM ~MlOqkaM ~Mya#nti brahmavAqdinO# vadaqntyAsa#tEq kEna# yaqntIti# dEvaqyAnE#na paqthEti# brUyAqcCandA(gm)#siq vai dE#vaqyAnaqH pan^thA# gAyaqtrI triqShTub-jaga#tIqjyOtiqr^vai gA#yaqtrI 
gaustriqShTugAyuqrjaga#tIq yadEqtE stOmAq Bava#nti dEvaqyAnE#naiqva - [ ] 5

TS 7.5.1.6
tat paqthA ya#nti samAqna(gm) sAma# Bavati dEvalOqkO vai sAma# dEvalOqkAdEqva naya#ntyaqnyA^^a#nyAq RucO# Bavanti manuShyalOqkO vA RucO# manuShyalOqkAdEqvAnyama#nyaM dEvalOqkama#ByAqrOha#ntO yantyaBivaqrtO bra#hmasAqmaM Ba#vati suvaqrgasya# lOqkasyAqBivRu#tyA aBiqjid-Ba#vati suvaqrgasya# lOqkasyAqBiji#tyai viSvaqjid-Ba#vatiq viSva#syaq jityai# mAqsimA#si pRuqShThAnyupa# yanti mAqsimA$syatigrAqhyA# gRuhyantE mAqsimA$syEqva vIqrya#M ( ) dadhati mAqsAM prati#ShThityA uqpari#ShTAnmAqsAM pRuqShThAnyupa# yantiq tasmA#duqpari#ShTAqdOSha#dhayaqH Pala#M gRuhNanti || 6 
(gOqsaqtraM ~MvA - E#ti saM~MvathsaqrO$ - &rddhamAqsA - mi#thuqnaM ma#ddhyaqtO - dE#vaqyAnE#naiqva - vIqrya#M - trayO#daSa ca) (A1)

TS 7.5.2.1
gAvOq vA Eqtath saqtramA#satASRuq~ggAH saqtIH SRu~ggA#Niq siShA#santIqstAsAqM daSaq mAsAq niSha#NNAq Asaqnnathaq SRu~ggA$NyajAyantaq tA a#bruvaqnnarAqthsmOt ti#ShThAqmAvaq taM kAma#maruthsmahiq yEnaq kAmE#naq nyaSha#dAqmEtiq tAsA#muq tvA a#bruvannaqd^^rdhAvAq yAva#tIqr^vA&&sA#mahA EqvEmaudvA#daqSau mAsau# saM~Mvathsaqra(gm) 
saqpAMdyOt ti#ShThAqmEtiq tAsA$M - [ ] 7

TS 7.5.2.2
dvAdaqSE mAqsi SRu~ggA#Niq prAva#rtanta SraqddhayAq vA&Sra#ddhayA vAq tA iqmA yAstU#paqrA uqBayyOq vAva tA A$d^^rdhnuvaqnq. yAScaq SRu~ggAqNyasa#nvaqnq. yAScOrja#maqvAru#ndhataqd^^rdhnOti# daqSasu# mAqsU$ttiShTha#nnRuqddhnOti# dvAdaqSasuq ya EqvaM ~MvEda# paqdEnaq Kaluq vA EqtE ya#nti viqndatiq Kaluq vai paqdEnaq yan 
tadvA EqtadRuqddhamaya#naqM tasmA# ( ) dEqtad-gOqsani# || 8
(tiqShThAqmEtiq tAsAqM - tasmAqd - dvE ca#) (A2)

TS 7.5.3.1
praqthaqmE mAqsi pRuqShThAnyupa# yanti maddhyaqma upa# yantyuttaqma upa# yantiq tadA#huqryAM ~Mvai trirEkaqsyAhna# upaqsIda#nti daqhraM ~Mvai sA&pa#rAByAqM dOhA$ByAM duqhE&thaq kutaqH sA dhO$kShyatEq yAM dvAda#Saq kRutva# upaqsIdaqntIti# saM~Mvathsaqra(gm) saqpAMdyO$ttaqmE mAqsi saqkRut pRuqShThAnyupE#yuqstad-yaja#mAnA 
yaqj~jaM paqSUnava# rundhatE samuqdraM ~MvA - [ ] 9

TS 7.5.3.2
EqtE#navAqrama#pAqraM pra pla#vantEq yE sa#M~Mvathsaqramu#paqyantiq yad bRu#had-rathantaqrE 
aqnvarjE#yuqryathAq maddhyE# samuqdrasya# plaqvamaqnvarjE#yustAqdRuk tadanu#thsargaM bRuhad-rathantaqrAByA#miqtvA pra#tiqShThAM ga#cCantiq sar^vE$ByOq vai kAmE$ByaH saqndhirdu#hEq tad-yaja#mAnAqH sar^vAqn kAmAqnava# rundhatE || 10
(saqmuqdraM ~Mvai - catu#stri(gm)Sacca) (A3)

TS 7.5.4.1
saqmAqnya# RucO# Bavanti manuShyalOqkO vA RucO# manuShyalOqkAdEqva na ya#ntyaqnyada#nyaqth sAma# Bavati dEvalOqkO vai sAma# dEvalOqkAdEqvAnyama#nyaM manuShyalOqkaM pra#tyavaqrOha#ntO yantiq jaga#tIqmagraq upa# yantiq jaga#tIqM ~Mvai CandA(gm)#si praqtyava#rOhantyA-grayaqNaM grahA# bRuqhat pRuqShThAni# trayastriq(gm)qSa(gg)stOmAq-stasmAq-jjyAyA(gm)#saqM kanI#yAn praqtyava#rOhati vaiSvakarmaqNO gRu#hyatEqviSvA$nyEqva tEnaq karmA#Niq yaja#mAnAq ava# rundhata AdiqtyO-[ ] 11

TS 7.5.4.2
gRu#hyata iqyaM ~MvA adi#tiraqsyAmEqva prati# tiShThantyaqnyO$&nyO gRuhyEtE mithunaqtvAyaq prajA$tyA avAntaqraM ~Mvai da#SarAqtrENa# praqjApa#tiH praqjA a#sRujataq yad-da#SarAqtrO Bava#ti praqjA Eqva tad-yaja#mAnAH sRujanta EqtA(gm) haq vA u#daq~gkaH Sau$lbAyaqnaH saqtrasyarddhi#muvAcaq yad-da#SarAqtrOyad-da#SarAqtrO Bava#ti saqtrasyad^^rdhyAq athOq yadEqva pUr^vEqShvaha#ssuq vilO#ma kriqyatEq tasyaiqvai ( )-ShA SAnti#H || 12
(Aqdiqtya - stasyaiqva - dvE ca#) (A4)

TS 7.5.5.1
yadiq sOmauq sa(gm)su#tauq syAtA$M mahaqti rAtri#yai prAtaranuvAqka-muqpAku#ryAqt pUr^vOq vAcaqM pUr^vO# dEqvatAqH pUr^vaqH CandA(gm)#si vRu~gktEq vRuSha#NvatIM pratiqpada#M kuryAt prAtassavaqnAdEqvaiShAqmindra#M ~MvRuq~gktE &thOq KalvA#huHsavanamuqKE-sa#vanamuKE kAqryEti# savanamuqKAth sa#vanamuKA-dEqvaiShAqmindra#M ~MvRu~gktE saM~MvEqSAyO#pavEqSAya# gAyatriqyAstriqShTuBOq jaga#tyA anuqShTuBa#H paq~gktyA aqBiBU$tyaiq svAhAq CandA(gm)#siq vai sa#M~MvEqSa u#pavEqSaH CandO#BirEqvaiShAqM- [ ] 13

TS 7.5.5.2
CandA(gm)#si vRu~gktE sajaqnIyaq(gm)q Sasya#M ~Mvihaqvya(gm)# Sasya#maqgastya#sya kayASuqBIyaq(gm)q Sasya#mEqtAvaqdvA a#stiq yAva#dEqtad-yAva#dEqvAstiq tadE#ShAM ~MvRu~gktEq yadi# prAtassavaqnE kaqlaSOq dIryE#ta vaiShNaqvIShu# SipiviqShTava#tIShu stuvIraqnq.yadvai yaqj~jasyA#-tiqricya#tEq viShNuqM tacCi#piviqShTamaqByati# ricyatEq 
tadviShNu#H SipiviqShTO&ti#rikta EqvAti#riktaM dadhAqtyathOq ati#riktEnaiqvA-ti#riktamAqptvA&va# ( ) rundhatEq yadi# maqddhyandi#nEq dIryE#ta vaShaTkAqrani#dhanaq(gm)q sAma# kuryur^vaShaTkAqrO vai yaqj~jasya# pratiqShThA pra#tiqShThAmEqvaina#d-gamayantiq yadi# tRutIyasavaqna EqtadEqva || 14
(CandO#BirEqvaiShAq - mavai - kAqnnavi(gm)#SaqtiSca#) (A5)

TS 7.5.6.1
ShaqDaqhairmAsA$n^th saqpAMdyAhaqruth sRu#janti ShaDaqhair.hi mAsA$n^th saqpaMSya#ntya-rddhamAqsairmAsA$n^th saqpAMdyAhaqruth sRu#jantya-d^^rdhamAqsair.hi mAsA$n^th saqpaMSya#ntyamAvAqsya#yAq mAsA$n^th saqpAMdyAhaqruth sRu#jantyamAvAqsya#yAq hi mAsA$n^th saqpaMSya#nti paurNamAqsyA mAsA$n^th saqpAMdyA&haqruth sRu#janti paurNamAqsyA hi mAsA$n^th saqpaMSya#ntiq yO vai pUqrNa A#siq~jcatiq parAq sa si#~jcatiq yaH pUqrNAduqdaca#ti - [ ] 15

TS 7.5.6.2
prAqNama#smiqn^thsa da#dhAtiq yat pau$rNamAqsyA mAsA$n^th saqpAMdyAha#ruth sRuqjanti# saM~MvathsaqrAyaiqva tat prAqNaM da#dhatiq tadanu# saqtriNaqH prANa#ntiq yadahaqrnOth-sRuqjEyuqryathAq dRutiqrupa#naddhO viqpata#tyEqva(gm) sa#M~MvathsaqrO vi pa#tEqdArtiq-mArcCE#yuqryat pau$rNamAqsyA mAsA$n^th-saqpAMdyAha#ruth sRuqjanti# 
saM~MvathsaqrAyaiqva tadu#dAqnaM da#dhatiq tadanu# saqtriNaq u - [ ] 16

TS 7.5.6.3
da#nantiq nA&&*rtiqmArcCa#nti pUqrNamA#sEq vai dEqvAnA(gm)# suqtO yat pau$rNamAqsyA mAsA$n^th-saqpAMdyAha#ruth sRuqjanti# dEqvAnA#mEqva tad-yaqj~jEna# yaqj~jaM praqtyava#rOhantiq vi vA Eqtad-yaqj~jaM Ci#ndantiq yath Sha#Daqhasa#taMtaq(gm)q saMtaqmathAha#ruth sRuqjanti# prAjApaqtyaM paqSumA la#BantE praqjApa#tiqH sar^vA# 
dEqvatA# dEqvatA#BirEqva yaqj~ja(gm) saM ta#nvantiq yantiq vA EqtE sava#nAqdyE&ha# -[ ] 17

TS 7.5.6.4
-ruth sRuqjanti# tuqrIyaqM Kaluq vA Eqtath sava#naqM ~Myath sA$nAMqyyaM ~Myath sA$nAMqyyaM Bava#tiq tEnaiqva sava#nAqnna ya#nti samupaqhUya# BakShayantyEqtath- sO#mapIthAq hyE#tar.hi# yathAyataqnaM ~MvA EqtEShA(gm)# savanaqBAjO# dEqvatA# gacCantiq yE&ha#ruth sRuqjantya#nusavaqnaM pu#rOqDASAqn nir^va#panti yathAyataqnAdEqva 
sa#vanaqBAjO# dEqvatAq ava# rundhatEq &ShTAka#pAlAn prAtassavaqna EkA#daSakapAlAqn mAddhya#ndinEq sava#nEq dvAda#SakapAlA(gg)-stRutIyasavaqnE CandA(gg)#syEqvA&&*ptvA ( ) -&va# rundhatE vaiSvadEqvaM caqruM tRu#tIyasavaqnE 
nir^va#panti vaiSvadEqvaM ~Mvai tRu#tIyasavaqnaM tEnaiqva tRu#tIyasavaqnAnna ya#nti || 18
(uqdacaq - tyu - dyE&ha# - rAqptvA - pa~jca#daSa ca) (A6)

TS 7.5.7.1
uqthsRujyAM(3)nOthsRujyA(3)miti# mImA(gm)santE brahmavAqdinaq-stadvA#huruqth sRujya#mEqvEtya#-mAvAqsyA#yAM ca paurNamAqsyAM cOqth-sRujyaqmityA#hurEqtE hi yaqj~jaM ~Mvaha#taq itiq tE tvAva nOthsRujyEq ityA#huqryE a#vAntaqraM ~Myaqj~jaM BEqjAtEq itiq yA pra#thaqmA vya#ShTakAq tasyA#muqth-sRujyaqmityA#hurEqSha vai mAqsO vi#Saqra itiq nA&&*di#ShTaq - [ ] 19

TS 7.5.7.2
-muthsRu#jEyuq-ryadAdi#ShTa-muthsRuqjEyu#ryAqdRuSEq puna#H paryAplAqvE maddhyE# ShaDaqhasya# saqpaMdyE#ta ShaDaqhairmAsA$n^th saqpAMdyaq yath sa#ptaqma- mahaqstasmiqnnuth sRu#jEyuq-stadaqgnayEq vasu#matE purOqDASa#maqShTAka#pAlaqM nir^va#pEyuraiqndraM dadhIndrA#ya maqrutva#tE purOqDASaqmEkA#daSakapAlaM ~MvaiSvadEqvaM dvAda#SakapAlamaqgnEr^vai vasu#mataH prAtassavaqnaM ~MyadaqgnayEq vasu#matE purOqDASa#maqShTAka#pAlaM niqr^vapa#nti dEqvatA#mEqva tad-BAqginI$M kuqr^vantiq - [ ] 20

TS 7.5.7.3
sava#namaShTAqBirupa# yantiq yadaiqndraM dadhiq BavaqtIndra#mEqva tad-BA#gaqdhEyAqnna cyA#vayaqntIndra#syaq vai maqrutva#tOq mAddhya#ndinaq(gm)q sava#naqM ~MyadindrA#ya maqrutva#tE purOqDASaqmEkA#daSakapAlaM niqr^vapa#nti dEqvatA#mEqva tad-BAqginI$M kuqr^vantiq sava#namEkAdaqSaBiqrupa# yantiq viSvE#ShAqM ~Mvai dEqvAnA#mRuBuqmatA$M 
tRutIyasavaqnaM~Myad-vai$SvadEqvaM dvAda#SakapAlaM niqr^vapa#nti dEqvatA# Eqva tad-BAqginI$H kuqr^vantiq sava#naM dvAdaqSaBiq - [ ] 21

TS 7.5.7.4
-rupa# yanti prAjApaqtyaM paqSumA la#BantE yaqj~jO vai praqjApa#ti-ryaqj~jasyA-na#nusargAyABivaqrta iqtaH ShaNmAqsO bra#hmasAqmaM Ba#vatiq brahmaq vA a#BivaqrtO brahma#Naiqva tath su#vaqrgaM ~MlOqka-ma#Bivaqrtaya#ntO yanti pratikUqlami#vaq hItaH su#vaqrgO lOqka indraq kratu#M naq A Ba#ra piqtA puqtrEByOq yathA$ | 
SikShA# nO aqsmin pu#ruhUtaq yAma#ni jIqvA jyOti#raSImaqhItyaq ( )-muta# AyaqtA(gm) ShaNmAqsO bra#hmasAqmaM Ba#vatyaqyaM ~Mvai lOqkO jyOti#H praqjA jyOti#riqmamEqva tallOqkaM paSya#ntO&Biqvada#ntaq A ya#nti || 22
(nA&&di#ShTaM - kuqr^vanti# - dvAdaqSaBiq - riti#- vi(gm)SaqtiSca#) (A7)

TS 7.5.8.1
dEqvAnAqM ~MvA anta#M jaqgmuShA#mindriqyaM ~MvIqrya#-mapA$krAmaqt tat krOqSEnAvA#rundhataq tat krOqSasya# krOSaqtvaM ~Myat krOqSEnaq cAtvA#laqsyAntE$ stuqvanti# yaqj~jasyaiqvAnta#M gaqtvEndriqyaM ~MvIqrya#mava# rundhatE saqtrasyad^^rdhyA# &&havaqnIyaqsyAntE$ stuvantyaqgni-mEqvOpa#d-raqShTAra#M kRuqtvarddhiqmupa# yanti 
praqjApa#tEqrq.hRuda#yEna haviqrddhAnEq&ntaH stu#vanti prEqmANa#mEqvAsya# gacCanti SlOqkEna# puqrastAqth sada#saH - [ ] 23

TS 7.5.8.2
stuvaqntyanu#SlOkEna paqScAd-yaqj~jasyaiqvAnta#M gaqtvA SlO#kaqBAjO# Bavanti naqvaBi#-raddhvaqryurud-gA#yatiq navaq vai puru#ShE prAqNAH prAqNAnEqva yaja#mAnEShu dadhAtiq sar^vA# aiqndriyO# Bavanti prAqNEShvEqvEndriqyaM da#dhaq-tyapra#tihRutABiqrud-gA#yatiq tasmAqt puru#ShaqH sar^vA$NyaqnyAni# SIqr.ShNO&~ggA#niq pratya#catiq Sira# 
Eqva na pa#~jcadaqSa(gm)ra#thantaqraM Ba#vatIndriqyamEqvAva# rundhatE saptadaqSaM-[ ] 24

TS 7.5.8.3
bRuqha-daqnnAdyaqsyAvaruddhyAq athOq praiva tEna# jAyanta Ekaviq(gm)qSaM BaqdraM dviqpadA#suq prati#ShThityaiq patna#yaq upa# gAyanti mithunaqtvAyaq prajA$tyai praqjA#patiH praqjA a#sRujataq sO#&kAmayatAq&&*sAmaqha(gm) rAqjyaM parI#yAqmitiq tAsA(gm)# rAjaqnEnaiqva rAqjyaM paryaiqt tad-rA#jaqnasya# rAjanaqtvaM ~Myad-rA#jaqnaM Bava#ti 
praqjAnA#mEqva tad-yaja#mAnA rAqjyaM pari# yanti pa~jcaviq(gm)qSaM Ba#vati praqjApa#tEq - [ ] 25

TS 7.5.8.4
-rAptyai# paq~jcaBiq-stiShTha#ntaH stuvanti dEvalOqkamEqvABi ja#yanti paq~jcaBiqrAsI#nA manuShyalOqkamEqvABi ja#yantiq daSaq saMpa#dyantEq daSA$kSharA viqrADanna#M ~MviqrAD viqrAjaiqvA-nnAdyaqmava# rundhatE pa~jcaqdhA vi#niqShadya# stuvantiq pa~jcaq diSO# diqkShavE#va prati#tiShThaqntyEkai#kaqyA&stu#tayA saqmAya#nti diqgBya EqvAnnAdyaq(gm)q saM Ba#rantiq tABi#-rudgAqtOd-gA#yati diqgBya EqvAnnAdya(gm)#-[ ] 26

TS 7.5.8.5
saMqBRutyaq tEja# Aqtman da#dhatEq tasmAqdEka#H prAqNaH sar^vAqNya~ggA$nyavaqtyathOq yathA# supaqrNa u#tpatiqShya~jCira# uttaqmaM ku#ruqta EqvamEqva tad-yaja#mAnAH praqjAnA#muttaqmA Ba#vantyAsaqndI-mu#dgAqtA &&rO#hatiq sAmrA$jyamEqva ga#cCanti plEq~gKa(gm) hOtAq nAka#syaiqva pRuqShTha(gm) rO#hanti kUqrcAva#ddhvaqryu-rbraqddhnasyaiqva viqShTapa#M gacCantyEqtAva#ntOq vai dE#valOqkAstEShvEqva ya#thApUqr^vaM prati# ( ) 
tiShThaqntyathO# Aqkrama#NamEqva tath sEtuqM ~Myaja#mAnAH kur^vatE suvaqrgasya# lOqkasyaq sama#ShTyai || 27
(sada#saH-saptadaqSaM-praqjApa#tE-rgAyati diqgBya EqvAnnAdyaqM-pratyE-kA#daSa ca) (A8)

TS 7.5.9.1
aqrkyE#Naq vai sa#hasraqSaH praqjApa#tiH praqjA a#sRujataq tAByaq ilA$dEMqnErAqM ~MlUtAqmavA#rundhaq yadaqrkya#M Bava#ti praqjA Eqva tad-yaja#mAnAH sRujantaq ilA$daM Bavati praqjABya# Eqva sRuqShTAByaq irAqM ~MlUtAqmava# rundhatEq tasmAqdyA(gm) samA(gm)# saqtra(gm) samRu#ddhaqM kShOdhu#kAqstA(gm) samA$M praqjA iShaq(gg)q 
hyA#sAqmUrja#mAqdada#tEq yA(gm) samAqM ~MvyRu#ddhaq-makShO#dhukAqstA(gm) samA$M praqjA - [ ] 28

TS 7.5.9.2
na hyA#sAqmiShaqmUrja#mAqdada#ta utkrOqdaM ku#r^vatEq yathA# baqndhAn-mu#mucAqnA u#tkrOqdaM kuqr^vata# EqvamEqva tad-yaja#mAnA dEvabaqndhAn-mu#mucAqnA u#tkrOqdaM ku#r^vataq iShaqmUrja#mAqtman dadhA#nA vAqNaH Saqtata#nturBavati SaqtAyuqH puru#ShaH SaqtEndri#yaq Ayu#ShyEqvEndriqyE prati# tiShThantyAqjiM dhA#vaqntyana#BijitasyAq-Biji#tyai dunduqBIn^th saqmAGna#nti paraqmA vA EqShA vAgyA du#nduqBau pa#raqmAmEqva - [ ] 29

TS 7.5.9.3
vAcaqmava# rundhatE BUmidunduqBimA Gna#ntiq yaivEmAM ~MvAk pravi#ShTAq tAmEqvAva# rundhaqtE &thO# iqmAmEqva ja#yantiq sar^vAq vAcO# vadantiq sar^vA#sAM ~MvAqcAmava#ruddhyA AqrdrEcarmaqn vyAya#cCEtE indriqyasyA va#ruddhyAq A&nyaH krOSa#tiq prAnyaH Sa(gm)#satiq ya AqkrOSa#ti puqnAtyEqvainAqn^thsa yaH praqSa(gm)sa#ti pUqtEShvEqvAnnAdya#M dadhAqtyRuShi#kRutaM caq - [ ] 30

TS 7.5.9.4
vA EqtE dEqvakRu#taM caq pUr^vaiqrmAsaiqrava# rundhatEq yad-BU#tEqcCadAq(gm)q sAmA#niq Bava#ntyuqBayaqsyAva#ruddhyaiq yantiq vA EqtE mi#thuqnAdyE sa#M~Mvathsaqra-mu#paqyantya#ntar^vEqdi mi#thuqnau saM Ba#vataqstEnaiqva mi#thuqnAnna ya#nti || 31
(vyRu#ddhaqmakShO#dhukAqstA(gm) samA$M praqjAH - pa#raqmAmEqva - ca# - triq(gm)qSacca#) (A9)

TS 7.5.10.1
carmAva# Bindanti pAqpmAna#mEqvaiShAqmava# Bindantiq mA&pa# rAthsIqrmA&ti# vyAthsIqrityA#ha saMpraqtyE#vaiShA$M pAqpmAnaqmava# BindantyudakuqmBAna#dhiniqdhAya# dAqsyO# mArjAqlIyaqM pari# nRutyanti paqdO ni#GnaqtIriqdaMma#dhuqM gAya#ntyOq madhuq vai dEqvAnA$M paraqma-maqnnAdya#M paraqmamEqvA-nnAdyaqmava# rundhatE paqdO ni Gna#nti mahIqyAmEqvaiShu# dadhati || 32
(carmai - kAqnnapa#~jcAqSat) (A10)
	
TS 7.5.11.1
pRuqthiqvyai svAhAq &ntari#kShAyaq svAhA# diqvE svAhA# saMplOShyaqtE svAhA# saqplaMva#mAnAyaq svAhAq saMplu#tAyaq svAhA# mEGAyiShyaqtE svAhA# mEGAyaqtE svAhA# mEGiqtAyaq svAhA# mEqGAyaq svAhA# nIhAqrAyaq svAhA# niqhAkA#yaiq svAhA$ prAsaqcAyaq svAhA$ pracaqlAkA#yaiq svAhA# vidyOtiShyaqtE svAhA# viqdyOta#mAnAyaq svAhA# saM~MviqdyOta#mAnAyaq svAhA$ stanayiShyaqtE svAhA$ staqnaya#tEq svAhOq -gra(gg) staqnaya#tEq svAhA# var.ShiShyaqtE svAhAq var.Sha#tEq svAhA# &Biqvar.Sha#tEq svAhA# pariqvar.Sha#tEq svAhA# saqM~Mvar.Sha#tEq - [ ] 33

TS 7.5.11.2
svAhA# &nuqvar.Sha#tEq svAhA# SIkAyiShyaqtE svAhA# SIkAyaqtE svAhA# SIkiqtAyaq svAhA$prOShiShyaqtE svAhA$ pruShNaqtE svAhA# paripruShNaqtE svAhO$-dgrahIShyaqtE svAhO$ dgRuhNaqtE svAhO-dgRu#hItAyaq svAhA# viplOShyaqtE svAhA# viqplava#mAnAyaq svAhAq viplu#tAyaq svAhA# &&taPsyaqtE svAhAq &&tapa#tE qsvAhOq-gramAqtapa#tEq svAhaq -rgByaH svAhAq yaju#rByaqH svAhAq sAma#ByaqH svAhA &~ggi#rOByaqH svAhAq vEdE$ByaqH svAhAq gAthA$ByaqH svAhA# nArASaq(gm)qsIByaqH svAhAq raiBI$ByaqH svAhAq ( ) sar^va#smaiq svAhA$ || 34
(saqM~Mvar.Sha#tEq - raiBI$ByaqH svAhAq - dvE ca#) (A11)

TS 7.5.12.1
daqtvatEq svAhA# &daqntakA#yaq svAhA$ prAqNinEq svAhA$ &prAqNAyaq svAhAq muKa#vatEq svAhA#&muqKAyaq svAhAq nAsi#kavatEq svAhA# &nAsiqkAyaq svAhA$ &kShaqNvatEq svAhA#&naqkShikA#yaq svAhA# kaqrNinEq svAhA# &kaqrNakA#yaq svAhA# SIr.ShaqNvatEq svAhA#&SIqrq.ShakA#yaq svAhA# paqdvatEq svAhA# &pAqdakA#yaq svAhA$ prANaqtE svAhA &prA#NatEq svAhAq vada#tEq svAhA &va#datEqq svAhAq paSya#tEq svAhA &pa#SyatEq svAhA# SRuNvaqtE svAhA &SRu#NvatEq svAhA# manaqsvinEq svAhA# - [ ] 35

TS 7.5.12.2
&maqnasEq svAhA# rEtaqsvinEq svAhA# &rEqtaskA#yaq svAhA$ praqjAByaqH svAhA$ praqjana#nAyaq svAhAq lOma#vatEq svAhA# &lOqmakA#yaq svAhA$ tvaqcE svAhAq &tvakkA#yaq svAhAq carma#NvatEq svAhA# &caqrmakA#yaq svAhAq lOhi#tavatEq svAhA#&lOhiqtAyaq svAhA# mA(gm)saqnvatEq svAhA# &mAq(gm)qsakA#yaq svAhAq snAva#ByaqH svAhA$ &snAqvakA#yaq svAhA$ sthaqnvatEq svAhA#&naqsthikA#yaq svAhA# majjaqnvatEq svAhA# &maqjjakA#yaq svAhAq &~gginEq svAhA#&naq~ggAyaq svAhAq &&tmanEq svAhA &nA$tmanEq svAhAq ( ) sar^va#smaiq svAhA$ || 36
(maqnaqsvinEq svAhA - &nA$tmanEq svAhAq - dvE ca#) (A12)

TS 7.5.13.1
kastvA# yunaktiq sa tvA# yunaktuq viShNu#stvA yunaktvaqsya yaqj~jasyad^^rdhyaiq mahyaq(gm)q sanna#tyA aqmuShmaiq kAmAqyA&&*yu#ShE tvA prAqNAya# tvA &pAqnAya# tvA vyAqnAya# tvAq vyu#ShTyai tvA raqyyai tvAq rAdha#sE tvAq GOShA#ya tvAq pOShA#ya tvA &&rAdGOqqShAya# tvAq pracyu#tyai tvA || 37
(kastvAq - &ShTAtri(gm)#Sat) (A13)

TS 7.5.14.1
aqgnayE# gAyaqtrAya# triqvRutEq rAtha#ntarAya vAsaqntAyAq-ShTAka#pAlaq indrA#yaq traiShTu#BAya pa~jcadaqSAyaq bAr.ha#tAyaq graiShmAqyaikA#daSakapAlOq viSvE$ByO dEqvEByOq jAga#tEByaH saptadaqSEByO# vairUqpEByOq vAr.Shi#kEByOq dvAda#SakapAlO miqtrAvaru#NAByAq-mAnu#ShTuBAByA-mEkaviq(gm)qSAByA$M ~MvairAqjAByA(gm)# SAraqdAByA$M payaqsyA# bRuhaqspata#yEq pA~gktA#ya triNaqvAya# SAkvaqrAyaq haima#ntikAya caqruH sa#viqtra A#ticCandaqsAya# trayastriq(gm)qSAya# raivaqtAya# SaiSiqrAyaq dvAda#SakapAqlO &di#tyaiq viShNu#patnyai caqruraqgnayE# 
vaiSvAnaqrAyaq dvAda#SakapAqlO &nu#matyai caqruH kAqya Eka#kapAlaH || 38
(aqgnayE&di#tyAq anu#matyai - saqptaca#tvAri(gm)Sat) (A14)


TS 7.5.15.1
yO vA aqgnAvaqgniH pra#hriqyatEq yaScaq sOmOq rAjAq tayO#rEqSha A#tiqthyaM ~Myada#gnIShOqmIyO&thaiqSha ruqdrO yaScIqyatEq yath saMci#tEq&gnAvEqtAni# haqvI(gm)Shiq na niqr^vapE#dEqSha Eqva ruqdrO&SA$nta upOqtthAya# praqjAM paqSUn yaja#mAnasyAqBi ma#nyEtaq yath saMci#tEq&gnAvEqtAni# haqvI(gm)Shi# niqr^vapa#ti BAgaqdhEyE#naiqvaina(gm)# Samayatiq nAsya# ruqdrO&SA$nta - [ ] 39

TS 7.5.15.2
upOqtthAya# praqjAM paqSUnaqBi ma#nyatEq daSa# haqvI(gm)Shi# Bavantiq navaq vai puru#ShE prAqNA nABi#rdaSaqmI prAqNAnEqva yaja#mAnE dadhAqtyathOq daSA$kSharA viqrADanna#M ~MviqrAD viqrAjyEqvAnnAdyEq prati# tiShThatyRuqtuBiqr^vA EqSha CandO#BiqH stOmai$H pRuqShThaiScE#taqvya# ityA#huqryadEqtAni# haqvI(gm)Shi# niqr^vapa#tyRuqtuBi#rEqvainaqM CandO#BiqH stOmai$H pRuqShThaiSci#nutEq diSa#H suShuvAqNEnA# - [ ] 40

TS 7.5.15.3
-BiqjityAq ityA#huqryadEqtAni# haqvI(gm)Shi# niqr^vapa#ti diqSAmaqBiji#tyA EqtayAq vA indra#M dEqvA a#yAjayaqn tasmA#dindrasaqva EqtayAq manu#M manuqShyA$stasmA$n-manusaqvO yathEndrO# dEqvAnAqM ~MyathAq manu#rmanuqShyA#NAmEqvaM Ba#vatiq ya EqvaM ~MviqdvAnEqtayEShTyAq yaja#tEq digva#tIH purO&nuvAqkyA# Bavantiq sar^vA#sAM diqSAmaqBiji#tyai || 41
(aSA$ntaH - suShuvAqNEnai - ka#catvAri(gm)Sacca) (A15)

TS 7.5.16.1
yaH prA#NaqtO ni#miShaqtO ma#hiqtvaikaq idrAjAq jaga#tO baqBUva# | 
ya ISE# aqsya dviqpadaqScatu#ShpadaqH kasmai# dEqvAya# haqviShA# vidhEma ||
uqpaqyAqmagRu#hItO&si praqjApa#tayE tvAq juShTa#M gRuhNAmiq tasya# tEq dyaurma#hiqmA 
nakSha#trANi rUqpamA#diqtyastEq tEjaqstasmai$ tvA mahiqmnE praqjApa#tayEq svAhA$ || 42
(yaH prA#NaqtO dyaurA#diqtyO$ - &ShTAtri(gm)#Sat ) (A16)

TS 7.5.17.1
ya A$tmaqdA ba#laqdA yasyaq viSva# uqpAsa#tE praqSiShaqM ~Myasya# dEqvAH | 
yasya# CAqyA&mRutaqM ~Myasya# mRuqtyuH kasmai# dEqvAya# haqviShA# vidhEma ||
uqpaqyAqmagRu#hItO&si praqjApa#tayE tvAq juShTa#M gRuhNAmiq tasya# tE pRuthiqvI ma#hiqmauSha#dhayOq vanaqspata#yO rUqpamaqgnistEq tEjaqstasmai$ tvA mahiqmnE praqjApa#tayEq svAhA$ || 43 
(ya A$tmaqdAH pRu#thiqvya#gni-rEkAqnnaca#tvAriq(gm)qSat) (A17)

TS 7.5.18.1
A brahma#n brAhmaqNO bra#hmavarcaqsI jA#yatAqmA &smin rAqShTrE rA#jaqnya# iShaqvya#H SUrO# mahAraqthO jA#yatAqM dOgdhrI#dhEqnur^vODhA# &naqDvAnAqSuH saptiqH pura#ndhiqryOShA# jiqShNU ra#thEqShThAH saqBEyOq yuvA &&sya yaja#mAnasya vIqrO jA#yatAM nikAqmEni#kAmE naH paqrjanyO# var.Shatu PaqlinyO# naq OSha#dhayaH pacyantAM ~MyOgakShEqmOna#H kalpatAM || 44
(A brahmaq - nnEka#catvAri(gm)Sat )(A18)

TS 7.5.19.1
A&krAn# vAqjI pRu#thiqvImaqgniM ~Myuja#makRuta vAqjyar^vA &&krAn# vAqjya#ntari#kShaM ~MvAqyuM ~Myuja#makRuta vAqjyar^vAq dyAM ~MvAqjyA&kra(gg)#staq sUryaqM ~Myuja#makRuta vAqjyar^vAq &gnistE# vAjiqnq yu~g~ganuq tvA && ra#BE svaqsti mAq saM pA#raya vAqyustE# vAjiqnq yu~g~ganuq tvA && ra#BE svaqsti mAq saM - [ ] 45

TS 7.5.19.2
pA#rayA &&diqtyastE# vAjiqnq yu~g~ganuq tvA && ra#BE svaqsti mAq saM pA#raya prANaqdhRuga#si prAqNaM mE# dRu(gm)ha vyAnaqdhRuga#si vyAqnaM mE# dRu(gm)hA &pAnaqdhRuga#syapAqnaM ma# dRu(gm)haq cakShu#rasiq cakShuqrmayi# dhEhiq SrOtra#masiq SrOtraqM mayi# dhEqhyAyu#raqsyAyuqrmayi# dhEhi || 46
(vAqyustE# vAjiqnq yu~g~ganuq tvA && ra#BE svaqsti mAq saM - trica#tvAri(gm)Sacca) (A19)

TS 7.5.20.1
jaj~jiq bIjaqM ~MvarShTA# paqrjanyaqH paktA# saqsya(gm) su#pippaqlA OSha#dhayaH svadhicaraqNEya(gm) sU#pasadaqnO$&gniH sva#ddhyaqkShamaqntari#kSha(gm)supAqvaH pava#mAnaH sUpasthAqnA dyauH Siqvamaqsau tapa#n yathApUqr^vama#hOrAqtrE pa#~jcadaqSinO$ &d^^rdhamAqsA-striq(gm)qSinOq mAsA$H klRuqptA Ruqtava#H SAqntaH 
sa#M~MvathsaqraH || 47
(jaj~jiq bIjaq - mEka#tri(gm)Sat) (A20)

TS 7.5.21.1
AqgnEqyO$&ShTAka#pAlaH sauqmyaScaqruH sA#viqtrO$&ShTAka#pAlaH pauqShNaScaqrU rauqdraScaqruraqgnayE# vaiSvAnaqrAyaq dvAda#SakapAlO mRugAKaqrE yadiq nA&&*gacCE#-daqgnayE-&(gm)#hOqmucEq-&ShTAka#pAlaH sauqryaM payO# vAyaqvya# Ajya#BAgaH || 48
(AqgnEqya - Scatu#r^vi(gm)SatiH) (A21)

TS 7.5.22.1
aqgnayE-&(gm)#hOqmucEq-&ShTAka#pAlaq indrA#yA&(gm)hOqmucaq EkA#daSakapAlO miqtrAvaru#NAByA-mAgOqmugByA$M payaqsyA# vAyOsAviqtra A#gOqmugByA$M caqruraqSviByA#-mAgOqmugByA$M dhAqnA maqrudBya# EnOqmugBya#H saqptaka#pAlOq viSvE$ByO dEqvEBya# EnOqmugByOq dvAda#SakapAqlO &nu#matyai caqruraqgnayE# 
vaiSvAnaqrAyaq dvAda#SakapAlOq dyAvA#pRuthiqvIByA#-ma(gm)hOqmugByA$M dvikapAqlaH || 49
(aqgnayE&(gm)#hOqmucE$ - triq(gm)qSat) (A22)

TS 7.5.23.1
aqgnayEq sama#namat pRuthiqvyai sama#namaqdyathAq&gniH pRu#thiqvyA saqmana#madEqvaM mahya#M BaqdrAH saMna#tayaqH saM na#mantu vAqyavEq sama#namadaqntari#kShAyaq sama#namaqdyathA# vAqyuraqntari#kShENaq sUryA#yaq sama#namaddiqvE sama#namaqdyathAq sUryO# diqvA caqndrama#sEq sama#namaqnnakSha#trEByaqH sama#namaqdyathA# caqndramAq nakSha#traiqr^varu#NAyaq sama#namadaqdByaH sama#namaqdyathAq - [ ] 50

TS 7.5.23.2
varu#NOq&dBiH sAmnEq sama#namadRuqcE sama#namaqdyathAq sAmaqrcA brahma#NEq sama#namat kShaqtrAyaq sama#namaqdyathAq brahma# kShaqtrENaq rAj~jEq sama#namad-viqSE sama#namaqdyathAq rAjA# viqSA rathA#yaqH sama#namaqdaSvE$ByaqH sama#namaqdyathAq rathO&Svai$H praqjApa#tayEq sama#namad-BUqtEByaqH sama#namaqdyathA$ praqjApa#tirBUqtaiH saqmana#madEqvaM mahya#M ( ) BaqdrAH saMna#tayaqH saM na#mantu || 51
(aqdByaH sama#namaqdyathAq-mahya#M-caqtvAri# ca) (A23)

TS 7.5.24.1
yE tEq pan^thA#naH savitaH pUqr^vyAsO#&rEqNavOq vita#tA aqntari#kShE | 
tEBi#rnO aqdya paqthiBi#H suqgEBIq rakShA# ca nOq adhi# ca dEva brUhi ||
namOq&gnayE# pRuthiviqkShitE# lOkaqspRutE# lOqkamaqsmai yaja#mAnAya dEhiq namO# vAqyavE$&ntarikShaqkShitE# lOkaqspRutE# lOqkamaqsmai yaja#mAnAya dEhiq namaqH sUryA#ya diviqkShitE# lOkaqspRutE# lOqkamaqsmai yaja#mAnAya 
dEhi || 52
(yE tEq - catu#ScatvAri(gm)Sat) (A24)

TS 7.5.25.1
yO vA aSva#syaq mEddhya#syaq SirOq vEda# SIr.ShaqNvAn mEddhyO# BavatyuqShA vA aSva#syaq mEddhya#syaq SiraqH sUryaqScakShuqr^vAta#H prAqNaScaqndramAqH SrOtraqM diSaqH pAdA# avAntaradiqSAH par.Sa#vO&hOrAqtrE ni#mEqShO$&d^^rdhamAqsAH par^vA#Niq mAsA$H saqdhAMnA$nyRuqtavO&~ggA#ni saM~Mvathsaqra AqtmA raqSmayaqH kESAq nakSha#trANi rUqpaM tAra#kA aqsthAniq naBO# mAq(gm)qsAnyOSha#dhayOq lOmA#niq vanaqspata#yOq vAlA# aqgnirmuKa#M ~MvaiSvAnaqrO vyAtta(gm)# - [ ] 53

TS 7.5.25.2
samuqdra uqdara#maqntari#kShaM pAqyu-rdyAvA#pRuthiqvI AqNDau grAvAq SEpaqH sOmOq rEtOq yajja#~jjaqByatEq tadvi dyO#tatEq yadvi#dhUnuqtE tath sta#nayatiq yanmEha#tiq tadva#r.Shatiq vAgEqvAsyaq vAgahaqr^vA aSva#syaq jAya#mAnasya mahiqmA puqrastA$jjAyatEq rAtri#rEnaM mahiqmA paqScAdanu# jAyata Eqtau vai ma#hiqmAnAq- vaSva#maqBitaqH saM ba#BUvatuqrq.hayO# dEqvAna#vahaq () dar^vA&su#rAn vAqjI ga#ndhaqr^vAnaSvO#manuqShyA$n^th samuqdrO vA aSva#syaq yOni#H samuqdrO bandhu#H || 54
(vyAtta# - mavahaqd - dvAda#Sa ca ) (A25)

Prasna KOr^vai with starting Padams Of 1 tO 25Anuvaakams :- 
(gAvOq - gAvaqH siShA#santIH- prathaqmE mAqsi - sa#mAqnyO# - yadiq sOmau#- ShaDaqhai - ruqth sRujyA(3)n - dEqvAnA# - maqrkyE#Naq - carmA&va# - pRuthiqvyai - daqtvatEq - kastvAq - &gnayEq - yO vai - yaH prA#NaqtO - ya A$tmaqdA - A brahmaq - nnA&krAqn - jaj~jiq bIja# - mAgnEqyO$&ShTAka#pAlOq - &gnayE&(gm)#hOqmucEq&ShTAka#pAlOq - &gnayEqsama#namaqd - yE tEq pan^thA#nOq - yO vA aSva#syaqmEddhya#syaq SiraqH - pa~jca#vi(gm)SatiH)

KOr^vai with starting Padams Of 1, 11, 21 SEriEs Of Panchaatis :-
(gAva#H - samAqnya#H - sava#namaShTAqBi - r^vA EqtE dEqvakRu#ta~jcA - &BiqjityAq ityA#huq -r^varu#NOq&dBiH sAmnEq - catu#Sh pa~jcAqsat)

First and Last Padam Of fifth PrasnamOf7thKandam :-
(gAva#H - samuqdrO bandhu#H )

Kaanda KOr^vai with starting Padams Of all 5 Prasanams Of Kandam 7
(praqjanana#(gm) - sAdyAH - praqjavaqM - bRuhaqspatiq - rgAvaH - pa~jca#)

Samhita KOr^vai with starting Padams Of all SEvEn Kandams
(iqShE - vA#yaqvya#M - praqjApa#ti- ryu~jjAqnAH - sA#viqtrANi# - prAcIna#va(gm)SO - praqjana#na(gm) - sapta )

|| hari#H OM ||

|| kRuShNa yajur^vEdIya taittirIya saMhitAyAM saptamakANDE pa~jcamaH praSnaH samAptaH ||

|| iti saptamaM kANDaM ||

|| iti taittirIyasaMhitA samAptA ||
==================================


















