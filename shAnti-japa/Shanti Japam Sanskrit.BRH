ver 5.0 dt 30th Sep 2025

oM namaH paramAtmane, SrI mahAgaNapataye namaH,
SrI guruByo namaH | haqriqH oM ||

1	gaNapatyatharva-SIr.ShopaniShat 

oM BaqdraM dadhA#tu | oM BaqdraM karNe#Bi-SSRuNuqyAma# devAH |
BaqdraM pa#SyemAqkShaBiqr yaja#trAH | 
sthiqrai-ra~ggai$stuShThuqvA(gm) sa#staqnUBi#H | 
vyaSe#ma deqvahi#taMq ~MyadAyu#H | 
svaqsti naq indro# vRuqddhaSra#vAH | 
svaqstina#H pUqShAviqSvave#dAH | 
svaqsti naqstArkShyoq ari#ShTanemiH | 
svaqsti noq bRuhaqspati#r dadhAtu ||  
oM SAntiqH SAntiqH SAnti#H ||

atha gaNapatyatharva SIr.ShaM ~MvyA$KyAssyAqmaH | 
oM nama#ste gaqNapa#taye | tvameqva praqtyakShaMq tattva#masi | 
tvameqva keqvalaMq karttA#&si | tvameqva keqvalaMq dharttA#&si | 
tvameqva keqvalaMq harttA#&si | 
tvamevasarvaM Kalvida#M brahmAqsi |
tvaM sAkShAdAtmA#&si niqtyaM || 1 
Ru#taM ~Mvaqcmi | sa#tyaM ~Mvaqcmi || 2 

ava# tvaMq mAM | ava# vaqktAra$M | ava# SroqtAra$M | 
ava# dAqtAra$M | ava# dhAqtAra$M | avAnUcAnama#va SiqShyaM | 
ava# paqScAttA$t | ava# puqrastA$t | avottaqrAttA$t | ava# dakShiqNAttA$t | 
ava# coqrd^^dhvAttA$t | avA dhaqrAttA$t | 
sarvatomAM pAhi pAhi# samaqntAt || 3 

tvaM~M vA~gmayastva#M cinmaqyaH | 
tvamAnanda-mayastva#M brahmaqmayaH | 
tvaM saccidAnandA-&dvi#tIyoq&si | 
tvaM praqtyakShaMq brahmA#si |
tvaM j~jAnamayo vij~jAna#mayoq&si || 4 

sarvaM jagadidaM tva#tto jAqyate | 
sarvaM jagadidaM tva#ttastiqShThati |
sarvaM jagadidaM tvayi laya#meqShyati | 
sarvaM jagadidaM tvayi# pratyeqti | 
tvaM BUmi-rApo-&nalo-&ni#lo naqBaH | 
tvaM catvAri vA$k padAqni || 5 

tvaM guqNatra#yAtIqtaH | tvaM aqvasthAtra#yAtIqtaH | 
tvaM deqhatra#yAtIqtaH | 
tvaM kAqlatra#yAtIqtaH | tvaM mUlAdhAra-sthito#&siniqtyaM |
tvaM Saktitra#yAtmaqkaH | tvAM~M yogino dhyAya#nti niqtyaM |
tvaM brahmAtvaM-~MviShNustvaM-rudrastva-mindrastva-magnistvaM-~MvAyustvaM sUryastvaM candramAstvaM-brahmaq 
BUrBuvaqssuqvaroM || 6 

gaqNAdiM$ (gaqNAdi#M) pUrva#-muccAqryaq vaqrNAdi$M (vaqrNAdi#M) tadanaqntaraM | 
anusvAraH pa#rataqraH | arddhe$ndu-laqsitaM | tAre#Na RuqddhaM | etattava-manu#svarUqpaM | 
gakAraH pU$rva rUqpaM | 
akAro maddhya#ma rUqpaM | anusvAraScA$ntya rUqpaM | bindurutta#ra rUqpaM | nAda#H sandhAqnaM | 
sa(gm)hi#tA saqndhiH | saiShA gaNe#SaviqdyA | 
gaNa#ka RuqShiH | nicRud gAya#trIcCaqndaH | 
(SrImahA) gaNapati#r devaqtA | || 7 
oM gaM gaNapatayeq nama#H ||

ekadaqntAya# viqdmahe# vakratuqNDAya# dhImahi | 
tanno# dantiH (dantI) pracoqdayA$t 
<lang=eng>(3 times) || 8 

eqkaqdaqntaM ca#tur. haqstaMq pAqSa-ma#~gkuSaq dhAri#NaM | 
rada#~jcaq vara#daM haqstaiqr biqBrANa#M mUShaqkadhva#jaM | 
rakta#M ~MlaqMboda#raM SUqrpaqkaqrNaka#M raktaqvAsa#saM | 
rakta#gaqndhA-nu#liptAq~ggaMq raqktapu#ShpaiH suqpUji#taM | 
BaktA#nuqkaMpi#naM deqvaMq jaqgatkA#raNaq-macyu#taM | 
Avi#r BUqtaM ca# sRuqShTyAqdauq praqkRute$H puruqShAt pa#raM | 
eva#M dhyAqyati# yoniqtyaMq saq yogI# yogiqnAM ~Mva#raH || 9 

namo vrAtapataye, namo gaNapataye, namaH pramathapataye, 
namaste astu laMbodarAya, ekadantAya, viGna(vi)nASine, SivasutAya 
SrIvaradamUrttayeq namaH (namoq nama#H) || 10 

etadatharva SIr.Sha#M ~Myo&dhIqte | sa brahmaBUyA#ya kaqlpate | 
sa sarva viGnai$r na bAqddhyate | 
sa sarvataH suKa#medhaqte | 
sa pa~jca mahApApA$t pramuqcyate | 
sAqyama#dhIyAqnoq divasakRutaM pApa#M nASaqyati | 
prAqtara#dhIyAqnoq rAtrikRutaM pApa#M nASaqyati | 
sAqyaM prAqtaH pra#yu~jjAqnoq pApo&pA#po Baqvati | 
sarvatrAdhIyAno-&pavi#Gno Baqvati | 
dharmArttha-kAma-mokSha#M ca viqndati | 
ida-matharvaSIr.Sha-maSiShyAya# na deqyaM | 
yo yadi mo#hAd dAqsyati | 
sa pApI#yAn Baqvati | 
sahasrAvartanAdyaM ~MyaM kAma#madhIqte | 
taM tamane#na sAqdhayet || 11 

anena gaNapati-ma#BiShiq~jcati | sa vA$gmI Baqvati | 
caturtthyA mana#Snan jaqpati | sa vidyA#vAn Baqvati | 
ityatharva#Na vAqkyaM | brahmAdyAvara#NaM ~MviqdyAt | 
na biBeti kadA#caneqti || 12 

yo dUrvA~gku#rair yaqjati | sa vaiSravaNopa#mo Baqvati | 
yo lA#jair yaqjati | sa yaSo#vAn Baqvati | 
sa medhA#vAn Baqvati | yo modaka-sahasre#Na yaqjati | 
sa vA~jCitaPalama#vApnoqti | yaH sAjyasami#dBir yaqjati | 
sa sarvaM ~MlaBate sa sa#rvaM ~MlaqBate || 13 
aShTau brAhmaNAn samyaggrA#hayiqtvA | 
sUrya varca#svI Baqvati | 
sUryagrahe ma#hAnaqdyAqM pratimAsannidhau# vA jaqptvA | 
siddha ma#ntro Baqvati | mahA viGnA$t pramuqcyate | 
mahA doShA$t pramuqcyate | mahA pratyavAyA$t pramuqcyate | 
mahA pApA$t pramuqcyate | 
sa sarva vidBavati sa sarva# vidBaqvati |
ya eqvaM ~Mveda# | ityu#paqniSha#t || 14 

saqha nA#vavatu | saqha nau# Bunaktu | 
saqha vIqrya#M karavAvahai | 
teqjaqsvinAq vadhItamastuq mA vi#dviShAqvahai$ || 
oM SAntiqH SAntiqH SAnti#H ||
oM BaqdraM dadhA#tu | oM BaqdraM karNe#BiH SRuNuqyAma# devAH | 
BaqdraM pa#SyemAqkShaBiqr yaja#trAH | 
sthiqrai-ra~ggai$-stuShThuqvA(gm) sa#staqnUBi#H | 
vyaSe#ma deqvahi#taMq ~MyadAyu#H | 
svaqsti naq indro# vRuqddhaSra#vAH | 
svaqsti na#H pUqShA viqSvave#dAH | 
svaqsti naqstArkShyoq ari#ShTanemiH | 
svaqsti noq bRuhaqspati#r dadhAtu ||
oM SAntiqH SAntiqH SAnti#H ||

2	vedAdayA
oM | aqgnimI$Le puqrohi#taM yaqj~jasya# deqvamRuqtvija$M | 
hotA$raM ratnaq dhAta#maM || 
iqShe tvoqrjetvA# vAqyava#H stho pAqyava#H stha deqvo va#ssaviqtA prArpa#yatuq SreShTha#tamAyaq karma#Ne || 
agnaq AyA#hi vIqtaye# gRuNAqno haqvyadA#taye |
nihotA# sathsi baqr.hiShi# ||
Sanno# deqvIraqBiShTa#yaq Apo# Bavantu pIqtaye$ | 
SaM ~MyoraqBisra#vantu naH || 1 

2.1	rakShoGnaM
<lang=eng>(TS 1.2.14.1) 
kRuqNuqShva pAjaqH prasi#tiqnna pRuqthvIM ~MyAqhi rAjeq vAma#vAq(gm)q iBe#na | 
tRuqShvImanuq prasi#tiM drUNAqno&stA#&siq viddhya# raqkShasaq-stapi#ShThaiH | 
tava# BraqmAsa# ASuqyA pa#ntaqtyanu#spRuSa dhRuShaqtA SoSu#cAnaH | 
tapU(gg)#Shyagne juqhvA# pataMqgAnasa#nditoq visRu#jaq viShva#guqlkAH | 

pratiqspaSoq visRu#jaq tUrNi#tamoq BavA# pAqyur viqSo aqsyA ada#bdhaH || 2

yo no# dUqre aqGaSa(gm)#soq yo antyagneq mAki#ShTeq vyathiqrA da#dhar.ShIt | 
uda#gne tiShThaq pratyAta#nuShvaqnya#mitrA(gm)# oShatAt tigmahete | 
yo noq arA#ti(gm) samidhAna caqkre nIqcA taM dha#kShyataq sanna SuShka$M | 
Uqrd^^dhvo Ba#vaq prati# viqddhyAdhyaqsmadAqviShkRu#NuShvaq daivyA$nyagne | 
ava#sthiqrA ta#nuhi yAtuq jUnA$M jAqmimajA#miMq pramRu#NIhiq SatrUn# || 3

sa te# jAnAti sumaqtiM ~Mya#viShThaq ya Iva#teq brahma#Ne gAqtu-maira#t | 
viSvA$nyasmai suqdinA#ni rAqyo dyuqmnAnyaqryo vi duro# aqBidyau$t | 
seda#gne astu suqBaga# ssuqdAnuqr yastvAq nitye#na haqviShAq ya uqkthaiH | 
piprI#Shatiq sva Ayu#Shi duroqNe viSveda#smai suqdinAq sA &sa#diqShTiH | 
arcA#mite sumaqtiM GoShyaqrvAK-sante# vAqvAtA# jaratA-miqyaMgIH || 4

svaSvA$stvA suqrathA# marjaye-mAqsme kShaqtrANi# dhArayeq-ranuqdyUn | 
iqha tvAq BUryA ca#reqdupaq tman doShA#vastar dIdiqvA(gm)saq-manuqdyUn | 
krIDa#ntastvA suqmana#saH sapemAqBi dyuqmnA ta#sthiqvA(gm)soq janA#nAM | 
yastvAq svaSva#ssuhiraqNyo a#gna upaqyAtiq vasu#matAq rathe#na | 
tasya# trAqtA Ba#vasiq tasyaq saKAq yasta# Atiqthya-mA#nuqShag jujo#Shat || 5

maqho ru#jAmi baqndhutAq vaco#Biq-stanmA# piqtur gota#mAqdanvi#yAya | 
tvanno# aqsya vaca#sa-Scikiddhiq hota#r yaviShTha sukratoq damU#nAH | 

asva#pnaja-staqraNa#ya ssuqSevAq ata#ndrAso&vRuqkA aSra#miShThAH | 
te pAqyava#H saqddhriya#~jco niqShadyAgneq tava# naH pAntvamUra | 
ye pAqyavo# mAmateqyaM te# agneq paSya#nto aqndhaM du#riqtAdara#kShann | 
raqrakShaq tAnth suqkRuto# viqSvave#dAq diPsa#ntaq id riqpavoq nA ha# deBuH || 6 

tvayA# vaqya(gm) sa#dhaqnya#-stvotAq stavaq praNI$tyaSyAmaq vAjAn# | 
uqBA Sa(gm)sA# sUdaya satyatAte &nuShThuqyA kRu#NuhyahrayANa | 
aqyA te# agne saqmidhA# vidhemaq pratiq stoma(gm)# SaqsyamA#naM gRuBAya | 
dahAqSaso# raqkShasa#H pAqhya#smAn dRuqho niqdo mi#tramaho avaqdyAt | 
raqkShoqhaNa#M ~MvAqjinaq-mAji#Garmi miqtraM prathi#ShThaqq-mupa#yAmiq Sarma# | 
SiSA#no aqgniH kratu#Biq ssami#ddhaq-ssanoq divAq sa riqShaH pA#tuq nakta$M || 7

vi jyoti#ShA bRuhaqtA BA$tyaqgni-rAqvir viSvA#ni kRuNute mahiqtvA | 
prAde#vIr mAqyA ssa#hate duqrevAq SSiSI#teq SRuMgeq rakSha#se viqnikShe$ | 
uqta svAqnAso# diqvi Sha#ntvaqgne stiqgmAyu#dhAq rakSha#seq hantaq vA u# || 
made# cidasyaq pra ru#jantiq BAmAq na va#rante pariqbAdhoq ade#vIH || 8

2.2	ApyaM
(TS 5.7.4.3)
agne# yaSasviqnq. yaSa#seqmama#rpaqyendrA#vatIq-mapa#citI-miqhAva#ha | 
aqyaM mUqrddhA pa#rameqShThI suqvarcA$-ssamAqnAnA#-muttaqmaSlo#ko astu | 
BaqdraM paSya#ntaq upa#seduqragreq tapo# dIqkShAmRuSha#ya ssuvaqrvida#H | 
tata#H kShaqtraM balaqmoja#Sca jAqtaM tadaqsmai deqvA aqBisanna#mantu | 
dhAqtA vi#dhAqtA pa#raqmota saqndRuk praqjApa#tiH parameqShThI viqrAjA$ | 
stomAq-ScandA(gm)#si niqvido# ma Ahureqtasmai# rAqShTramaqBi sanna#mAma | 
aqByAva#rttaddhvaq-mupaqmeta# sAqkamaqya(gm) SAqstA-&dhi#patir vo astu | 
aqsya viqj~jAnaq-manuqsa(gm) ra#BaddhvamiqmaM paqScAdanu# jIvAthaq sarve$ ||
(oM SAntiqH SAntiqH SAnti#H ||)

3	pavamAna sUktaM 
TS 5,6.1.1
oM || hira#NyavarNAqH Suca#yaH pAvaqkA yAsu# jAqtaH kaqSyapoq yAsvindra#H |
aqgniM ~MyA garBa#M dadhiqre virU#pAqstAnaq ApaqSSa(gg) syoqnA Ba#vantu || 
yAsAq(gm)q rAjAq varu#Noq yAtiq maddhye# satyAnRuqte a#vaqpaSyaqn janA#nAM | 
maqdhuqScutaq-SSuca#yoq yAH pA#vaqkAstA naq ApaqSSa(gg) syoqnA Ba#vantu || 
yAsAM$ deqvA diqvi kRuqNvanti# BaqkShaM ~MyA aqntari#kShe bahuqdhA Bava#nti |
yAH pRu#thiqvIM paya#soqndanti# SuqkrAstA naq ApaqSSa(gg) syoqnA Ba#vantu || 
Siqvena# mAq cakShu#ShA paSyatApa SSiqvayA# taqnuvopa# spRuSataq tvaca#M me | 
sarvA(gm)# aqgnI(gm) ra#PsuqShado# huve voq mayiq varcoq balaqmojoq ni dha#tta || 

(Additional chanting for Shanti Japam) TS 5.6.1.2
yadaqda ssa#MprayaqqtIrahAqq vana#datAhaqte |  
tasmAqdA naqdyo# nAma# sthaq tA voq nAmA#ni sindhavaH | 
yat preShi#tAq varu#Nenaq tA SSIBa(gm)# saqmava#lgata | 
tadA$pnoqdindro# vo yaqtIstasmAqdApoq anu# sthana | 
aqpaqkAqma(gg) syanda#mAnAq avI#varata voq hika$M | 
indro# vaq SSakti#Bir devIq stasmAqd vArNAma# vo hiqtaM | 
eko# deqvo apya#tiShThaqth syanda#mAnA yathAvaqSaM | 
udA#niShur maqhIritiq tasmA#dudaqka-mu#cyate | 

Apo# BaqdrA GRuqtamidApa# Asu-raqgnIShomau# biBraqtyApaq ittAH | 
tIqvro raso# madhuqpRucA#-mara~ggaqma A mA$ prAqNena# saqhavarca#sA gann | 
Aditpa#SyA-myuqtavA# SRuNoqmyAmAq GoSho# gacCatiq vA~g na# AsAM | 
manye# BejAqno aqmRuta#syaq tar.hiq hira#NyavarNAq atRu#paM ~MyaqdA va#H |
Apoq hi ShThA ma#yoqBuvaqstA na# Uqrje da#dhAtana | 
maqhe raNA#yaq cakSha#se | 
yo va#H Siqvata#moq rasaqstasya# BAjayateqha na#H | 
uqSaqtIri#va mAqtara#H | 
tasmAq ara~gga#mAma voq yasyaq kShayA#yaq jinva#tha | 
Apo# jaqnaya#thA ca naH |
diqvi Sra#yasvAqntari#kShe yatasva pRuthiqvyA saM Ba#va brahmavarcaqsama#si brahmavarcaqsAya# tvA || 
(Additional chanting ends)

<lang=eng>TB 1.4.8.1 (for item No. 1 to 6)
pava#mAnaq-ssuvaqrjana#H | paqvitre#Naq vica#r.ShaNiH | 
yaH potAq sa pu#nAtu mA | puqnantu# mA devajaqnAH | 
puqnantuq mana#vo dhiqyA | puqnantuq viSva# Aqyava#H | 
jAta#vedaH paqvitra#vat | paqvitre#Na punAhi mA | 
SuqkreNa# devaq dIdya#t | agneq kratvAq-kratUq(gm)qranu# || 1

yatte# paqvitra#-maqrciShi# | agneq vita#ta-mantaqrA | 
brahmaq tena# punImahe | uqBAByAM$ deva savitaH | 
paqvitre#Na saqvena# ca | iqdaM brahma# punImahe | 
vaiqSvaqdeqvI pu#naqtI deqvyAgA$t |
yasyai# baqhvI-staqnuvo# vIqtapRu#ShThAH | 
tayAq mada#nta-ssadhaqmAdye#Shu | 
vaqya(gg) syA#maq pata#yo rayIqNAM | 2

vaiqSvAqnaqro raqSmiBi#rmA punAtu | 
vAta#H prAqNene#Shiqro ma#yoqBUH |
dyAvA#pRuthiqvI paya#sAq payo#BiH | 
RuqtAva#rI yaqj~jiye# mA punItAM |
bRuqhadBi#-ssavitaqstRuBi#H | var.Shi#ShThair devaqmanma#BiH | 
agneq dakShai$H punAhi mA | yena# deqvA apu#nata |
yenApo# diqvya~gkaSa#H | tena# diqvyenaq brahma#NA | 3 

iqdaM brahma# punImahe | yaH pA#vamAqnI-raqddheti# | 
RuShi#Biq-ssaMBRu#taq(gm)q rasa$M | sarvaq(gm)q sa pUqtama#S~jAti | 
svaqdiqtaM mA#taqriSva#nA | pAqvaqmAqnIqryo aqddhyeti# |
RuShi#Biq-ssaMBRu#taqq rasa$M | tasmaiq sara#svatI duhe | 
kShIqra(gm) saqrpir madhU#daqkaM | pAqvaqmAqnI ssvaqstyaya#nIH || 4 

suqduGAq hi paya#svatIH | RuShi#Biq-ssaMBRu#toq rasa#H | 
brAqhmaqNeShvaqmRuta(gm)# hiqtaM | pAqvaqmAqnIr di#Santu naH | 
iqmaM ~Mloqkamatho# aqmuM | kAmAqnth sama#rddhayantu naH | 
deqvIr deqvaiH saqmABRu#tAH | pAqvaqmAqnI-ssvaqstyaya#nIH | 
suqduGAq hi GRu#taqScuta#H | RuShi#Biq-ssaMBRu#toq rasa#H || 5

brAqhmaqNeShvaq-mRuta(gm)# hiqtaM | yena# deqvAH paqvitre#Na | 
AqtmAna#M puqnateq sadA$ | tena# saqhasra# dhAreNa | 
pAqvaqmAqnyaH pu#nantu mA | prAqjAqpaqtyaM paqvitra$M | 
SaqtodyA#ma(gm) hiraqNmaya$M | tena# brahmaqvido# vaqyaM | 
pUqtaM brahma# punImahe | indra#-ssunIqtI saqha mA# punAtu | 
soma#-ssvaqstyA varu#Na-ssaqmIcyA$ | 
yaqmo rAjA$ pramRuqNABi#H punAtu mA | 
jAqtave#dA moqrjaya#ntyA punAtu | 6

BUrBuvaqssuva#H || 

TB 3.5.11.1
tacCaMq~MyorAvRu#NImahe | gAqtuM ~Myaqj~jAya# | 
gAqtuM ~Myaqj~japa#taye | daivI$ svaqstira#stu naH | 
svaqstir mAnu#SheByaH | Uqrd^^dhvaM ji#gAtu BeShaqjaM | 
Sanno# astu dviqpade$ | SaM catu#Shpade || 
oM SAntiqH SAntiqH SAnti#H ||
-----------------------

4	vAstu mantraM
TS 3.4.10.1
vAsto$Shpateq prati# jAnIhyaqsmAnth svA#veqSo a#namIqvo Ba#vA naH | 
yattvema#heq pratiq tanno# juShasvaq Sanna# edhi dviqpadeq SaM catu#Shpade |
vAsto$Shpate SaqgmayA# saq(gm)qsadA# te sakShIqmahi# raqNvayA# gAtuqmatyA$ | 
AvaqH kShema# uqta yogeq vara#nno yUqyaM pA#ta svaqstiBiq-ssadA# naH | 

APMB (eAK) - 2.5.19
vAsto$Shpate praqtara#No na edhiq goBiqraSve#Birindo |
aqjarA#saste saqKye syA#ma piqteva# puqtrAn prati# no juShasva |
aqmIqvaqhA vAsto$Shpateq viSvA# rUqpANyA#viqSann | 
saKA# suqSeva# edhinaH | Siqvaq(gm)q SiqvaM |
BUrBuvaqssuvoq BUrBuvaqssuvoq BUrBuvaqssuva#H || 

-----------------------------
5	varuNa sUktaM
(TS 1.5.11.3) 
udu#ttaqmaM ~Mva#ruNaq pASa#maqsmadavA#dhaqmaM ~Mvi ma#ddhyaqma(gg) Sra#thAya |
athA# vaqyamA#ditya vraqte tavAnA#gasoq adi#taye syAma || 1 

(TS 1.2.8.1 )
asta#BnAqt dyAmRu#ShaqBo aqntari#kShaq-mami#mIta variqmANa#M pRuthiqvyA A&sI#daqdviSvAq Buva#nAni saqmrAD viSvettAniq varu#Nasya vraqtAni# || 2

(TS 3.4.11.6)
yat ki~jceqdaM ~Mva#ruNaq daivyeq jane# &BidroqhaM ma#nuqShyA$ScarA#masi |
aci#ttIq yattavaq dharmA# yuyopiqma mA naq stasmAqdena#so deva rIriShaH || 3

(TS 3.4.11.6)
kiqtaqvAsoq yad-ri#riqpur na dIqvi yadvA# GA saqtya-muqtayanna viqdma | 
sarvAq tA vi Shya# Sithiqreva# deqvAthA# te syAma varuNa priqyAsa#H || 4

(TS 1.5.11.3)
ava# teq heDo# varuNaq namo#Biqrava# yaqj~jeBi#-rImahe haqvirBi#H | 
kShaya#nnaqsmaBya#-masura pracetoq rAjaqnnenA(gm)#si SiSrathaH kRuqtAni# || 5	

(T.S. 2.1.11.6)
tatvA# yAmiq brahma#NAq vanda#mAnaq stadASA$steq yaja#mAno haqvirBi#H | 
ahe#DamAno varuNeqha boqddhyuru#Sa(gm)saq mA naq AyuqH pra mo#ShIH || 6

(varuNa gAyatrI) 
juMBakAya# viqdmahe# pASahaqstAya# dhImahi | 
tanno# varuNaH pracoqdayA$t || 
(oM SAntiqH SAntiqH SAnti#H ||)
--------------------------------------
6	brahma sUktaM
(TB 2.8.8.8)
brahma#jaj~jAqqnaM pra#thaqqmaM puqqrastAqd visI#maqqta-ssuqqruco# veqqna A#vaH | 
sa buqddhniyA# upaqqmA a#sya viqqShThAH saqtaScaq yoniq-masa#taScaq viva#H || 1

piqtA-viqrAjA#mRuShaqBo ra#yIqNA-maqntari#kShaM ~MviqSvarU#paq Avi#veSa | 
tamaqrkai-raqBya#rcanti vaqthsaM brahmaq santaqM brahma#NA vaqrddhaya#ntaH || 2

brahma# deqvAna#janayaqd brahmaq viSva#miqdaM jaga#t | 
brahma#NaH kShaqtraM nirmi#taqM brahma# brAhmaqNa AqtmanA$ || 3

aqntara#sminniqme loqkA aqntar viSva#miqdaM jaga#t | 
brahmaiqva BUqtAnAqM jyeShThaqM tenaq ko#&r.hatiq sparddhi#tuM || 4

brahma#n deqvA straya#stri(gm)Saqd brahma#nnindra prajApaqtI | 
brahma#n.haq viSvA# BUqtAni# nAqvIvAqnta-ssaqmAhi#tA || 5

cata#sraq ASAqH praca#rantvaqgnaya# iqmanno# yaqj~janna#yatu prajAqnann | 
GRuqtaM pinva#nnaqjara(gm)# suqvIraMq brahma# saqmidBa#vaqtyAhu#tInAM || 6
(oM SAntiqH SAntiqH SAnti#H ||)
-------------------------------------------

7	viShNu sUktaM
7.1	viShNu sUktaM <lang=eng>(Split Chanting)
(TS 1.2.13.3)
viShNoqr nuka#M vIqryA#Niq pra vo#caMq ~MyaH pArtthi#vAni vimaqme rajA(gm)#siq yo aska#BAyaq-dutta#ra(gm) saqdhastha#M vicakramAqNa-streqdho-ru#gAqyaH || 1

(optional chanting) (TS 1.2.13.3)
viShNo# raqrATa#masiq viShNo$H pRuqShThama#siq viShNoq S~japtre$ sthoq viShNoq ssyUra#siq viShNo$r dhruqvama#si vaiShNaqvama#siq viShNa#ve tvA || 2

(TB 2.4.6.2)
tada#sya priqyamaqBipAtho# aSyAM | 
naroq yatra# devaqyavoq mada#nti | 
uqruqkraqmasyaq sa hi bandhu#riqtthA | 
viShNo$H paqde pa#raqme maddhvaq uthsa#H || 3

(TB 2.4.3.4)
pra tadviShNu#-sstavate vIqryA#ya | 
mRuqgo na BIqmaH ku#caqro gi#riqShThAH | 
yasyoqruShu# triqShu viqkrama#NeShu | 
adhi#kShiqyantiq Buva#nAniq viSvA$ || 4 

(TB 2.8.3.2)
paqro mAtra#yA taqnuvA# vRudhAna | 
na te# mahiqtvamanva#S~javanti |
uqBete# vidmaq raja#sI pRuthiqvyA viShNo#-devaqtvaM | 
paqraqmasya# vithse || 5

(TB 2.4.3.5)
vica#krame pRuthiqvImeqSha eqtAM | 
kShetrA#yaq viShNuqr manu#She daSaqsyann | 
dhruqvAso# asya kIqrayoq janA#saH | 
uqruqkShiqti(gm) suqjani#mAcakAra || 6 

(TB 2.4.3.5) 
trirdeqvaH pRu#thiqvImeqSha eqtAM | 
vica#krame Saqtarca#saM mahiqtvA | 
pra viShNu#rastu taqvasaqstavI#yAn | 
tveqSha(gg) hya#syaq sthavi#rasyaq nAma# || 7
(oM SAntiqH SAntiqH SAnti#H ||)
--------------------

7.2	viShNu sUktaM <lang=eng>(Combined Chanting)
viShNoqr nuka#M vIqryA#Niq pra vo#caMq ~MyaH pArtthi#vAni vimaqme rajA(gm)#siq yo aska#BAyaq-dutta#ra(gm) saqdhastha#M vicakramAqNa-streqdho-ru#gAqyaH || 1

<lang=eng>(optional chanting) 
viShNo# raqrATa#masiq viShNo$H pRuqShThama#siq viShNoq 
S~japtre$ sthoq viShNoq ssyUra#siq viShNo$r dhruqvama#si vaiShNaqvama#siq viShNa#ve tvA || 2
tada#sya priqyamaqBi pAtho# aSyAqM naroq yatra# devaq yavoq mada#nti | 
uqruqkraqmasyaq sa hi bandhu#riqtthA viShNo$H paqde pa#raqme maddhvaq uthsa#H || 3

pra tadviShNu#-sstavate vIqryA#ya mRuqgo na BIqmaH ku#caqro gi#riqShThAH | 
yasyoqruShu# triqShu viqkrama#NeqShvadhi# kShiqyantiq Buva#nAniq viSvA$ || 4 

paqro mAtra#yA taqnuvA# vRudhAna na te# mahiqtvamanva##S~javanti | 
uqBe te# vidmaq raja#sI pRuthiqvyA viShNo# devaq tvaM pa#raqmasya# vithse || 5 

vica#krame pRuthiqvImeqSha eqtAM kShetrA#yaq viShNuqr manu#She daSaqsyann | 
dhruqvAso# asya kIqrayoq janA#sa urukShiqti(gm) suqjani#mA cakAra || 6 

trirdeqvaH pRu#thiqvImeqSha eqtAM ~Mvica#krame Saqtarca# saMmahiqtvA | 
pra viShNu#rastu taqvasaq stavI#yAn tveqSha(gg) hya#syaq sthavi#rasyaq nAma# | 7 
---------------------------------------------------

8	rudra sUktaM
(TS 4.5.10.4 )
pari# No ruqdrasya# heqtir vRu#Naktuq pari# tveqShasya# durmaqtira#GAqyoH | 
ava#sthiqrA maqGava#dBya-stanuShvaq mIDhva#-stoqkAyaq tana#yAya mRuDaya | 1

(TS.4.5.10.3)
stuqhi SruqtaM ga#rttaqsadaMq ~MyuvA#naM mRuqgaM na BIqma-mu#pahaqtnu-muqgraM | 
mRuqDA ja#riqtre ru#draq stavA#no aqnyante# aqsma-nniva#pantuq senA$H || 2 

(TS 4.5.10.4)
mIDhu#ShTamaq Siva#tama Siqvo na#H suqmanA# Bava | 
paqraqme vRuqkSha Ayu#dhaM niqdhAyaq kRuttiMq ~MvasA#naq Aca#raq pinA#kaMq biBraqdAga#hi || 3 

(TA 7.5.7)
ar.ha#n biBar.Shiq sAya#kAniq dhanva# | 
ar.ha#nniqShkaM ~Mya#jaqtaM ~MviqSvarU#paM | 
ar.ha#nniqdaM da#yaseq viSvaqmabBu#vaM | 
na vA ojI#yo rudraq tvada#sti || 4 

(ar.ha#n biBar.Shiq sAya#kAniq dhanvAr.ha#nniqShkaM ~Mya#jaqtaM ~MviqSvarU#paM | 
ar.ha#nniqdaM da#yaseq viSvaqmabBu#vaqM na vA ojI#yo rudraq tvada#sti | ) 

(TS 1.3.14.1)
tvama#gne ruqdro asu#ro maqho diqvastva(gm) Sarddhoq mAru#taM pRuqkSha I#SiShe | 
tvaM ~MvAtai#raruqNair yA#si SaMgaqyastvaM pUqShA vi#dhaqtaH pA#siq nu tmanA$ || 5 

(TS 1.3.14.1)
A voq rAjA#na-maddhvaqrasya# ruqdra(gm) hotA#ra(gm) satyaqyajaq(gm)q roda#syoH |
aqgniM puqrA ta#nayiqtno-raqcittAqddhira#NyarUpaq-mava#se kRuNuddhvaM || 6
(oM SAntiqH SAntiqH SAnti#H ||)
----------------------------------------
9	durgA sUktaM
(TA .6.2.1 )
jAqtave#dase sunavAmaq soma#marAtIyaqto nida#hAtiq veda#H | 
sa na#H par.Shaqdati# duqrgANiq viSvA# nAqvevaq sindhu#M duriqtAtyaqgniH || 1 

tAmaqgniva#rNAqM tapa#sA jvalaqntIM ~Mvai#rocaqnIM ka#rmaPaqleShuq juShTA$M | 
duqrgAM deqvI(gm) Sara#NamaqhaM prapa#dye suqtara#si taraseq nama#H || 2 

agneq tvaM pA#rayAq navyo# aqsmAnth svaqstiBiqrati# duqrgANiq viSvA$ | 
pUSca# pRuqthvI ba#huqlA na# uqrvI BavA# toqkAyaq tana#yAyaq SaM~MyoH || 3 

viSvA#ni no duqrgahA# jAtavedaqH sindhuqnnanAqvA du#riqtA&ti#par.Shi | 
agne# atriqvan mana#sA gRuNAqno$&smAka#M boddhyaviqtA taqnUnA$M || 4 

pRuqtaqnAqjitaq(gm)q saha#mAna-muqgramaqgni(gm) hu#vema paraqmAth saqdhasthA$t | 
sa na#H par.Shaqdati# duqrgANiq viSvAq kShAma#ddeqvo ati# duriqtAtyaqgniH || 5 
<lang=eng>(it is customary to chant till Para 5 for Shanti Japam )

praqtnoShi# kaqmIDyo# addhvaqreShu# saqnAccaq hotAq navya#Scaq sathsi# | 
svA~jcA$gne taqnuva#M piqpraya#svAqsmaBya#~jcaq sauBa#gaqmAya#jaShasva || 6 

goBiqr juShTa#maqyujoq niShi#ktaqM tave$ndra viShNoq-ranuqsa~jca#rema | 
nAka#sya pRuqShThamaqBi saqM~MvasA#noq vaiShNa#vIM ~Mloqka iqha mA#dayantAM || 7 

kAqtyAqyaqnAya# viqdmahe# kanyakuqmAri# dhImahi | 
tanno# durgiH pracoqtayA$t ||
(oM SAntiqH SAntiqH SAnti#H ||)
-----------------------------------------

10	SrI sUktaM
(Rig Veda Khila Kaandam - 5.8.7.1)
<lang=eng> (To be Chanted as per Rig Vedic Sruti ; hence “Anunaasikam”, “(gm)” and “(gg)” are not represented here as they are <lang=eng>not used in Rig Vedic chants. In Some parts of India, when this Suktham is chanted in Krishna Yajur Veda “(gm)” , <lang=eng>“(gg)” are added in para 9 and 12, whereas in other parts of India this full Suktham is chanted without “(gm)” , “(gg)”. )

hira#NyavarNAMq hari#NIM suvaqrNa ra#jataqsrajAM | 
caqndrAqM hiqraNma#yIM laqkShmIqM jAqtave#<lang=eng>do maq Ava#ha || 1

tAM maq Ava#haq jAta#vedo laqkShmI-mana#pagAqminI$M |
yasyAMq hira#NyaM viqndeyaMq-gAmaSvaMq puru#ShAnaqhaM || 2

aqSvaqpUqrvAM ra#thamaqddhyAqM haqstinA#da-praqbodhi#nIM |
Sriya#M deqvImupa#hvayeq SrIrmA# deqvI ju#ShatAM || 3

kAMq so&qsmiqtAM hira#Nya-prAkArA-mAqrdrAM jvala#ntIM tRuqptAM taqrpaya#ntIM |
paqdmeq sthiqtAM paqdmava#rNAMq tAmiqhopa#hvayeq SriyaM || 4

caqndrAM pra#BAqsAM yaSa#sAq jvala#ntIMq Sriya#M loqke deqvaju#ShTA-mudAqrAM | 
tAM paqdminI#mIMq Sara#NamaqhaM prapa#dye &laqkShmIr me# naSyatAMq tvAM vRu#Ne || 5

Aqdiqtyava#rNeq tapaqso&dhi#jAqto vanaqspatiqstava# vRuqkSho&tha# biqlva#H |
tasyaq PalA#niq tapaqsA-nu#dantu mAqyAnta#-rAqyASca# bAqhyA# alaqkShmIH || 6

upai#tuq mAM de#vasaqKaH kIqrttiScaq maNi#nA saqha |
prAqduqrBUqto&smi# rAqShTreq&smin kIqrttimRuddhi#M dadAqtu me || 7

kShutpi#pAqsAma#lAM jyeqShThAqmalaqkShmIr nA#SayAqmyahaM |
aBU#tiq-masa#mRuddhiMq caq saqrvAMq nirNu#da meq gRuhAt || 8

gaqndhaqdvAqrAM du#rAdhaqr.ShAMq niqtyapu#ShTAM karIqShiNI$M |
IqSvarI$M (or IqSvarI(gm)#) sarva#BUtAqnAMq tAmiqhopa#hvayeq Sriya#M || 9

mana#saqH kAmaqmAkU#tiM-vAqcaH saqtyama#SImahi |
paqSUqnAM rUqpamanna#syaq mayiq SrIH Sra#yatAMq yaSa#H || 10

kaqrdame#na pra#jABUqtAq maqyiq saMBa#va kaqrda#ma |
Sriya#M vAqsaya# me kuqleq mAqtara#M padmaqmAli#nIM || 11

Apa#H sRujantuq snigdhA#niq ciklI#taq vasa# meq gRuhe |
nica# deqvIM mAqtaraqM (or mAqtaraq(gg)q) Sriya#M vAqsaya# me kuqle || 12

AqrdrAM yaqH kari#NIM yaqShTiqM piq~ggaqlAM pa#dmaqmAlinIM |
caqndrAqM hiraNma#yIM laqkShmIqM jAta#vedo maq Ava#ha || 13

AqrdrAM puqShkari#NIM puqShTiMq suqvaqrNAM he#mamAqlinIM |
sUqryAqM hiraNma#yIM laqkShmIMq-jAta#vedo maq Ava#ha || 14

tAM maq Ava#haq jAta#vedo laqkShmI-mana#pagAqminI$M |
yasyAMq hira#NyaMq praBU#taMq gAvo# dAqsyo&SvA$n viqndeyaMq puru#ShAnaqhaM || 15

padma#priye padmi#ni padmahaste padmAlaye padmaqdalAyatAkShi | 
viSvapriye viShNu-manonukUle tvatpAdapadmaM mayi sannithatsva || 

maqhAqdeqvyai ca# viqdmahe# viShNupaqtnyai ca# dhImahi | 
tanno# lakShmIH pracoqdayA$t ||

SrIr varca#svaq-mAyu#Shyaq-mAro$gyaqmAvI#dhAq-cCoBa#mAnaM mahIqyate$ | 
dhAqnyaM dhaqnaM paqSuM baqhupu#tralAqBaM Saqtasa$MvathsaqraM dIqrGamAyu#H ||
(oM SAntiqH SAntiqH SAnti#H ||)
-----------------------

11	medhA sUktaM
TA 6.41.1
meqdhA deqvI juqShamA#NA naq AgA$d viqSvAcI# BaqdrA 
su#manaqsyamA#nA |
tvayAq juShTA# nuqdamA#nA (juqShamA#NA) duqruktA$n bRuqhadva#dema viqdathe# suqvIrA$H ||

tvayAq juShTa# RuqShir Ba#vati deviq tvayAq brahmA#&&gaqtaSrI#ruqta tvayA$ |
tvayAq juShTa#SciqtraM ~Mvi#ndate vasuq sA no# juShasvaq dravi#No na medhe ||

meqdhAM maq indro# dadAtu meqdhAM deqvI sara#svatI |
meqdhAM me# aqSvinA#vuqBAvAdha#ttAMq puShka#rasrajA ||
aqPsaqrAsu# caq yA meqdhA ga#ndhaqrveShu# caq yanmana#H | 
daivIM$ meqdhA manuShyajA sA mAM$ meqdhA suqraBi#r juShatAM || 
(daivIM$ meqdhA sara#svatIq sA mAM$ meqdhA suqraBi#r juShatAq(gg) q svAhA$ )

AmAM$ meqdhA suqraBi#r viqSvarU#pAq hira#NyavarNAq jaga#tI jagaqmyA |
Urja#svatIq paya#sAq pinva#mAnAq sA mAM$ meqdhA suqpratI#kA juShantAM ||

mayi# meqdhAM mayi# praqjAM mayyaqgni-stejo# dadhAtuq , 
mayi# meqdhAM mayi# praqjAM mayIndra# indriqyaM da#dhAtuq , 
mayi# meqdhAM mayi# praqjAM mayiq sUryoq BrAjo# dadhAtu ||

(haMsa gAyatrI )
haqMsa haqMsAya# viqdmahe# parama haqMsAya# dhImahi | 
tanno# haMsaH pracoqdayA$t ||
(oM SAntiqH SAntiqH SAnti#H ||)
----------------------------------------------------

12	BU sUktaM
(TS 1.5.3.1)
BUmi#r BUqmnA dyaur va#riqNA&ntari#kShaM mahiqtvA | 
uqpasthe# te devyaditeq-&gnima#nnAqda-maqnnAdyAqqyAda#dhe | 
A&ya~ggauH pRuS~jirakramIqdasa#nan mAqtaraMq puna#H | 
piqtara#~jca praqyanth suva#H | 
triq(gm)qSaddhAmaq vi rA#jatiq vAk pa#taq~ggAya# SiSriye | 
pra tya#sya vahaq dyuBi#H | 
aqsya prAqNAda#pAnaqtya#ntaSca#rati rocaqnA | 
vya#Kyan mahiqSha ssuva#H || 1

yatvA$ kruqddhaH pa#roqvapa# maqnyunAq yadava#rttyA | 
suqkalpa#magneq tattavaq punaqstvod dI#payAmasi | 
yatte# maqnyupa#roptasya pRuthiqvImanu# daddhvaqse | 
AqdiqtyA viSveq tad-deqvA vasa#vaSca saqmABa#rann | 
manoq jyoti#r juShatAq-mAjyaMq vicCi#nnaM ~Myaqqj~ja(gm) samiqqmanda#dhAtu | 
bRuhaqspati#-stanutAmiqmannoq viSve# deqvA 
iqha mA#dayantAM || 2

saqpta te# agne saqmidha#H saqpta jiqhvAH saqptar.Sha#yaH-saqpta dhAma# priqyANi# | 
saqpta hotrA$ ssaptaqdhA tvA# yajanti saqpta yonIqrA pRu#NasvA GRuqtena# | 
puna#rUqrjA ni va#rttasvaq puna#ragna iqhA &&yu#ShA | 
puna#r naH pAhi viqSvata#H | 
saqha raqyyA ni va#rttaqsvAgneq pinva#svaq dhAra#yA | 
viqSvaPsni#yA viqSvataqspari# || 3

lekaq-ssale#ka-ssuqlekaq stena# AdiqtyA Ajya#M juShAqNA vi#yantuq, 
ketaq-ssake#ta-ssuqketaq stena# AdiqtyA Ajya#M juShAqNA vi#yantuq , 
viva#svAq(gm)q adhi#tiqr deva#jUtiqstena# AdiqtyA Ajya#M juShAqNA vi#yantu || 4
(oM SAntiqH SAntiqH SAnti#H ||)
-------------------------

13	BAgya sUktaM
(TB 2.8.9.7)
prAqtaraqgniM prAqtarindra(gm)# havAmahe prAqtar miqtrAvaru#NA prAqtaraqSvinA$ |
prAqtar Baga#M pUqShaNaMq brahma#Naqspati#M prAqtassoma#muqta ruqdra(gm) hu#vema || 1 

prAqtaqrjitaMq Baga#muqgra(gm) hu#vema vaqyaM puqtramadi#teqryo vi#dhaqrtA | 
AqddhraSciqdyaM manya#mAna-stuqraSciqd rAjA# ciqdyaM Baga#M BaqkShItyAha# || 2 

Bagaq praNe#taqr Bagaq satya#rAdhoq BageqmAM dhiyaqmuda#vaq dada#nnaH | 
Bagaq pra No# janayaq goBiqraSvaiqr Bagaq pra nRuBi#r nRuqvanta#ssyAma || 3 

uqtedAnIMq Baga#vanta-ssyAmoqta prapiqtva uqta maddhyeq ahnA$M | 
uqtodi#tA maGavaqnth sUrya#sya vaqyaM deqvAnA(gm)# sumaqtau syA#ma || 4 

Baga# eqva Baga#vA(gm) astu devAqstena# vaqyaM Baga#vantassyAma | 
taM tvA# Bagaq sarvaq ijjo#havImiq sa no# Baga puraeqtA Ba#veqha || 5 

sama#ddhvaqrAyoqShaso# namanta dadhiqkrAve#vaq Suca#ye paqdAya# | 
aqrvAqcIqnaM ~Mva#suqvidaMq Baga#nnoq ratha#miqvASvA# vAqjinaq A va#hantu || 6 

aSvA#vatIqr goma#tIr na uqShAso# vIqrava#tIq-ssada#mucCantu BaqdrAH |
GRuqtaM duhA#nA viqSvataHq prapI#nA yUqyaM pA#ta svaqstiBiq-ssadA# naH || 7 

yo mA$&gne BAqgina(gm)# saqntamathA# BAqgaM cikI#r.Shati | 
aBAqga-ma#gneq taM ku#ruq mAma#gne BAqgina#M kuru || 8 

BAgyadevatAyaiq namaH ||
(oM SAntiqH SAntiqH SAnti#H ||)
-----------------------

14	mRutyu sUktaM
(TA 3.15.1, Para 1 & 2) 
hariq(gm)q hara#ntaqmanu#yanti deqvAH | 
viSvaqsyeSA#naM ~MvRuShaqBaM ma#tIqnAM | 
brahmaq sarU#paqmanu# meqdamAgA$t | 
aya#naMq mA viva#dhIqr vikra#masva |
mA Cido mRutyoq mA va#dhIH | 
mA meq balaMq ~MvivRu#hoq mA pramo#ShIH | 
praqjAM mA me# rIriShaq Ayu#rugra | 
nRuqcakSha#saM tvA haqviShA# vidhema | 
saqdyaSca#-kamAqnAya# | praqveqpAqnAya# mRuqtyave$ || 1
 
prAsmAq ASA# aSRuNvann | kAme#nAjanayaqn puna#H | 
kAme#na meq kAmaq AgA$t | hruda#yAq-ddhRuda#yaM mRuqtyoH | 
yadaqmIShA# maqdaH priqyaM | tadaitUpaqmAmaqBi | 
para#M mRutyoq anuqpare#hiq panthAM$ | 
yasteqsva ita#ro devaqyAnA$t | 
cakShu#Shmate SRuNvaqte te$ bravImi | 
mA na#H praqjA(gm) rI#riShoq mota vIqrAn | 
pra pUqrvyaM mana#sAq vanda#mAnaH | 
nAdha#mAno vRuShaqBaM ca#r.ShaNIqnAM | 
yaH praqjAnA#mekaqrAN mAnu#ShINAM | 
mRuqtyuM ~Mya#je prathamaqjAmRuqtasya# | 2

TB 3.9.15.1 (para 3 to 5)
sarve#Shuq vA eqShu loqkeShu# mRuqtyavoq&nvAya#ttAH | 
teByoq yadAhu#tIqr na ju#huqyAt | 
loqke lo#ka enaM mRuqtyur vi#ndet | 
mRuqtyaveq svAhA# mRuqtyaveq svAhetya#Bi 
pUqrvamAhu#tIr juhoti | 
loqkAllo#kA deqva mRuqtyumava#yajate | 
naina#M ~Mloqke lo#ke mRuqtyur vi#ndati |
yadaqmuShmaiq svAhAq&muShmaiq svAhetiq 
juhva#thsaMq cakShI#ta |
baqhuM mRuqtyu-maqmitra#M kurvIta | 
mRuqtyaveq svAhetyeka#smA eqvaikA$-~jjuhuyAt |
ekoq vA aqmuShmi#n ~Mloqke mRuqtyuH || 3 

aqSaqnaqyAq mRuqtyureqva | 
tameqvAmuShmi#n ~Mloqke &va#yajate | 
BrUqNaqhaqtyAyaiq svAhetya#vaBRuqtha Ahu#tiM juhoti |
BrUqNaqhaqtyAmeqvAva#yajate | tadA#huH | 
yadBrU#NahaqtyA-&pAqtyrA&tha# | 
kasmA$d yaqj~je&pi# kriyataq iti# | 
amRu#tyuqr vA aqnyo BrU#NahaqtyAyAq ityA#huH | 
BrUqNaqhaqtyA vAva mRuqtyuriti# | 
yad BrU#NahaqtyAyaiq svAhetya#vaBRuqtha Ahu#tiM juqhoti# || 4 

mRuqtyumeqvAhu#tyA-tarpayiqtvA pa#riqpANa#M kRuqtvA | 
BrUqNaqGne Be#ShaqjaM ka#roti |
eqtA(gm) haq vai mu#NDiqBa au#danyaqvaH | 
BrUqNaqhaqtyAyaiq prAya#ScittiM ~MviqdA~jca#kAra | 
yo hAqsyApi# praqjAyAM$ brAhmaqNa(gm) hanti# | 
sarva#smaiq tasmai# BeShaqjaM ka#roti | 
juqMbaqkAyaq svAhetya#vaBRuqtha u#ttaqmAmAhu#tiM juhoti | 
varu#Noq vai ju#MbaqkaH | 
aqntaqta eqva varu#Naq-mava#yajate | 
Kaqlaqter vi#kliqdhasya# Suqklasya# pi~ggAqkShasya# mUqrddhaM ju#hoti | 
eqtadvai varu#Nasya rUqpaM | 
rUqpeNaiqva varu#Naq mava#yajate || 5

Part 2 (T.A.6.45.1, for para 1 to 16)
apai#tu mRuqtyuraq-mRuta#nnaq Aga#nvaivasvaqto noq aBa#ya-~gkRuNotu | 
paqrNaM ~Mvanaqspate#rivAqBi na#SSIyatA(gm) raqyi-ssaca#tAnnaq SSacIqpati#H | 1

para#M mRutyoq anuqpare#hiq panthAMq ~Myasteqsva ita#ro devaqyAnA$t | 
cakShu#Shmate SRuNvaqte te$ bravImiq mAna#H praqjA(gm) rI#riShoq mota vIqrAn | 2	

vAta#M prAqNaM mana#sAq &nvAra#BAmahe praqjApa#tiMq ~Myo Buva#nasya goqpAH | 
sano# mRuqtyo strA#yatAMq pAtva(gm) ha#soq jyogjIqvA jaqrAma#SImahi | 3

aqmuqtraqBUyAqdadhaq yadyaqmasyaq bRuha#spate aqBiSa#steqra mu#~jcaH | 
pratyau#hatA maqSvinA# mRuqtyu-ma#smAd deqvAnA#magne BiqShajAq SacI#BiH | 4
	
Salkai#raqgni mi#ndhAqna uqBau loqkau sa#nemaqhaM | 
uqBayo$r loqkayor#. RuqddhvA&ti# mRuqtyuM ta#rAmyaqhaM | 5
hariq(gm)q hara#ntaq-manu#yanti deqvA viSvaqsyeSA#naM ~MvRuShaqBaM ma#tIqnAM | 
brahmaqsarU#paq manu#meqdamAgAqdaya#naMq mA viva#dhIqr vikra#masva | 6

mA  Ci#do mRutyoq mAva#dhIqr mA meq balaMq ~MvivRu#hoq mA pramo#ShIH | 
praqjAM mA me# rIriShaq Ayu#rugra nRuqcakSha#saM tvA haqviShA# vidhema | 7

mA no# maqhAnta#muqta mA no# arBaqkaM mA naq ukSha#ntamuqta mA na# ukShiqtaM | 
mA no# vadhIH piqtaraMq mota mAqtara#M priqyA mA na#staqnuvo# rudra rIriShaH | 8

mA na# stoqke tana#yeq mA naq Ayu#Shiq mA noq goShuq mA noq aSve#Shu rIriShaH |
vIqrAnmA no# rudra BAmiqto va#dhIr. haqviShma#ntoq nama#sA vidhema te | 9

prajA#pateq na tvadeqtAnyaqnyo viSvA# jAqtAniq pariq tA ba#BUva | 
yatkA#mAste juhuqmastanno# astu vaqya(gg) syA#maq pata#yo rayIqNAM | 10

yata# indraq BayA#maheq tato# noq aBa#yaM kRudhi | 
maGa#va~jCaqgddhi tavaq tanna# Uqtayeq vidviShoq vimRudho# jahi | 11	

svaqstiqqdA viqSaspati#r vRutraqhA vimRudho# vaqSI | 
vRuShendra#H puqra e#tu na svastiqdA a#BayaM kaqra H | 12

tyra#MbakaM ~MyajAmahe sugaqndhiM pu#ShTiqvarddha#naM |
uqrvAqruqkami#vaq bandha#nAn-mRuqtyor-mu#kShIyaq mA&mRutA$t | 13 

apa#mRuqtyu-mapaqkShudhaq-mapeqta-SSaqpatha#M jahi | 
adhA#no agnaq Ava#ha rAqya-spoSha(gm)# sahaqsriNaM$ | 14 

ye te# saqhasra#maqyutaMq pASAq mRutyoq martyA#yaq hanta#ve | 
tAn. yaqj~jasya# mAqyayAq sarvAqnava# yajAmahe | 15
(mRuqtyaveq svAhA# mRuqtyaveq svAhA$ )

jAqtave#dase sunavAmaq soma#marAtI yaqto nida#hAtiq veda#H | 
sa na#H par.Shaqdati# duqrgANiq viSvA# nAqvevaq sindhu#M duriqtAtyaqgniH | 16

T.B.3.10.5.1 for para 17
BUrBUvaqssva#H | ojoq balaM$ | brahma# kShaqtraM | yaSo# maqhat | 
saqtyaM tapoq nAma# | rUqpa-maqmRutaM$ | cakShuqH Srotra$M | 
manaq Ayu#H | viSvaMq ~MyaSo# maqhaH | saqmaM tapoq haroq BAH || 
jAqtave#dAq yadi# vA pAvaqko&si# | 
vaiqSvAqnaqro yadi# vA vaidyuqto&si# | 
SaM praqjAByoq yaja#mAnAya loqkaM | 
UrjaMq puShTiMq dada#daqByAva#vRuthsva || 17
.............nakShatre .......... rASau jAtasya ..............SarmaNaH 
(mama and or asya yajamAnasya) sakuTuMbasya 
(strI - jAtAyAH ~& nAmnIH)
mRuqtyur-nna#SyaqtvAyu#r varddhatAMq BUH |
mRuqtyur-nna#SyaqtvAyu#r varddhatAMq Buva#H |
mRuqtyur-nna#SyaqtvAyu#r varddhatAq(gm)q suva#H |
mRuqtyur-nna#SyaqtvAyu#r varddhatAMq BUrBuvaqssuva#H |
mRuqtyur-nna#SyaqtvAyu#r varddhatAM ||
-----------mRutyu sUktaM samAptaM---------------
-------------------------
15	mRuta saMjIvinI sUktaM 
(yakShmaGna sUktaM) 
<lang=eng>(Rig Veda 10.161)

muq~jcAmi# tvA haqviShAq jIva#nAyaq 
kama#j~jAtayaqkShmAduqta rA$jayaqkShmAt | 
grAhi#r jaqgrAhaq yadi# vaiqtade$naqM tasyA$ indrAgnIq pra mu#muktamenaM || 1

yadi#kShiqtAyuqr yadi# vAq pare$toq yadi# mRuqtyora$ntiqkannI$ta eqva | 
tamAha#rAmiq nirRu#te-ruqpasthAqdaspA$r.ShamenaM SaqtaSA$radAya || 2

saqhaqsrAqkSheNa# SaqtaSA$radena SaqtAyu#ShA haqviShA && *hA$r.ShamenaM | 
SaqtaM yatheqmaM Saqradoq nayAqtIndroq viSva#sya duriqtasya# pAqraM || 3

Saqta~jjI$va Saqradoq varddha#mAna-SSaqtaM he$maqntA~jcCaqtamu# vasaqntAn | 
Saqtami$ndrAqgnI sa#viqtA bRuhaqspati#-SSaqtAyu#ShA haqviSheqmaM puna#r duH || 4

A &hA$r.ShaMq tvA &vi#dantvAq punaqrAgA$H punarnaqva | 
sarvA$~ggaq sarva$nteq cakShuqH sarvaq-mAyu#Scate &viqdaM || 5

T.B.3.7.10.6 
tadit paqdaM na vici#keta viqdvAn | 
yanmRuqtaH puna#raqpyeti# jIqvAn | 
triqvRudyad Buva#nasya rathaqvRut | 
jIqvo garBoq na mRuqtassa jI#vAt || 6
(oM SAntiqH SAntiqH SAnti#H ||)
-------------------------------

16	AyuShya sUktaM
<lang=eng>(exact source Not Known)
yo braqhmA brahmaNa u#jjahAqraq prAqNaiH SiqraH kRuttivAsA$H pinAqkI | 
ISAno devassana Ayu#r dadhAqtuq tasmai juhomi havi#ShA GRuteqna || 1

viqBrAqjaqmAqna-ssarira#sya maqddhyAqd roqcaqmAqno Garmaruci#rya AqgAt | 
sa mRutyupASA-napanu#dya GoqrAq-niqhAqyuqSheqNo GRutama#ttu deqva H || 2

brahmajyotir brahmapatnI#Shu gaqrBaMq ~MyaqmAqdaqdhAt pururUpa#M jayaqntaM | 
suvarNaraMBa-graha-ma#rkamaqrcyaMq taqmAqyuqShe varddhayAmo# GRuteqna || 3

SriyaM ~MlakShmI-maubalA-ma#MbikAMq gAMq ShaqShTI~jca yAqmindra-sene$tyudAqhuH | 
tAMq ~MviqdyAM brahmayoni(gm)# sarUqpAq-miqhAqyuqShe tarpayAmo# GRuteqna || 4

dAkShAyaNya-ssarvayonya# ssuyoqnyaq-ssaqhaqsraqSo viSva rUpA# virUqpAH | 
sasUnava-ssapataya#H sayUqthyAq AqyuqSheqNo GRutamida#M juShaqntAM || 5

divyA# gaNA bahurUpA$H puqrAqNAq AqyuqSCiqdoq naH pramathna#ntu vIqrAn | 
teByo juhomi bahudhA# GRuqteqnaq mAq naqH praqjA(gm) rIriSho mo#ta vIqrAn || 6

eqkaqH puqrastAd ya ida#M baqBUqvaq yato baBUva Buvana#sya goqpAH |
yamapyeti Buvana(gm) sAM$parAqyeq sa no havir GRuta-mihAyuShe$&ttu deqvaH || 7

vaqsUn rudrA#nAdiqtyAqn maruto#&tha sAqddhyAqn RuBU#n yaqkShAqn gandharvA(gg)Sca pitRu(gg)#Sca viqSvAn | 
BRuqgUqnth sarpA(gg)#ScA~ggiraso#&tha saqrvAqn GRuqtaq(gm)q huqtvA svAyuShyA mahayA#ma SaqSvat || 8

viShNoq tvannoq anta#maq-SSarma#yacCa sahantya | 
prateq dhArA# madhuqScutaq uthsa#Mduhrateq akShi#taM || 9
(oM SAntiqH SAntiqH SAnti#H ||)
-----------------------------
17	navagraha sUktaM
(devatA - AdityaH, 		adhidevatA- agniH, 
pratyadhidevatA - paSupatiH)
oM Asaqtyenaq raja#sAq varta#mAno niveqSaya#nnaqmRutaMq martya#~jca | 
hiqraqNyaye#na saviqtA ratheqnA &deqvo yA#tiq Buva#nA 
viqpaSyann# || (TS 3.4.11.2)

aqgniM dUqtaM ~MvRu#NImaheq hotA#raM ~MviqqSvave#dasaM | 
aqsya yaqj~jasya# suqkratu$M || (T.B.3.5.2.3)

yeShAqmISe# paSuqpati#H paSUqnAM catu#ShpadAmuqta ca# dviqpadA$M | 
niShkrI#toq&yaM ~Myaqqj~jiya#M BAqgame#tu rAqyaspoShAq 
yaja#mAnasya santu || (TS 3.1.4.1)

(oM adhidevatA pratyadhidevatA sahitAya Bagavate Adi#tyAyaq nama#H) 1

2. (devatA - a~ggArakaH, adhidevatA - pRuthivI, pratyadhidevatA - kShetrapatiH)
oM aqgnir mUqrddhA diqvaH kaqkutpati#H pRuthiqvyA aqyaM |
aqpA(gm) retA(gm)#si jinvati || (TS 1.5.5.1)

syoqnA pRu#thiviq BavA#&nRukShaqqrA niqveSa#nI | 
yacCA#naq-SSarma# saqprathA$H || (TA 6.1.10)

kShetra#syaq pati#nA vaqya(gm) hiqtene#va jayAmasi |
gAmaSva#M poShayiqtnvA sa no# mRuDAtIqdRuSe$ || (TS 1.1.14.2)
(oM adhidevatA pratyadhidevatA sahitAya Bagavate a~ggA#rakAyaq nama#H) 2 

3.(devatA - SukraH, 		adhidevatA - indrANI, 	
pratyadhidevatA - indraH)
oM pra va#SSuqkrAya# BAqnave# Baraddhva(gm) haqvyaM maqtiM cAqgnayeq supU#taM | 
yo daivyA#niq mAnu#ShA jaqnU(gg)Shyaqqntar viSvA#ni viqdmanAq jigA#ti || (TB 2.8.2.3)

iqndrAqNImAqsu nAri#Shu suqpatnI#maqhama#SravaM | 
na hya#syA apaqraM caqna jaqrasAq mara#teq pati#H || (TS 1.7.13.1)

indra#M vo ~MviqSvataqspariq havA#maheq jane$ByaH | 
aqsmAka#mastuq keva#laH || (TS 1.6.12.1)
(oM adhidevatA pratyadhidevatA sahitAya Bagavate SukrA#yaq nama#H) 3 

4.(devatA-somaH , 		adhidevatA- adByaH , pratyadhidevatA-gaurI)
oM A pyA#yasvaq same#tu te viqSvata#-ssomaq vRuShNi#yaM | 
BavAq vAja#sya sa~ggaqqthe || (TS 4.2.7.4)

aqPsu meq somo# abravIdaqntar viSvA#ni BeShaqjA | 
aqgni~jca# viqSvaSa#MBuvaqmApa#Sca viqSvaBe#ShajIH || (TB 2.5.8.6)
	
gauqrI mi#mAya saliqlAniq takShaqtyeka#padI dviqpadIq sA catu#ShpadI | 
aqShTApa#dIq nava#padI baBUqvuShI# saqhasrA$kSharA paraqme vyo#mann || (TB .2.4.6.11)
(oM adhidevatA pratyadhidevatA sahitAya Bagavate somA#yaq nama#H) 4 

5.(devatA - budhaH, 		adhidevatA - viShNuH , 
pratyadhidevatA - puruSha nArAyaNaH)
oM ud-bu#ddhyasvAgneq prati# jAgRuhyena-miShTApUqrtte sa(gm) sRu#jethA-maqya~jca# | 
puna#H kRuqNva(gg)stvA# piqtaraqM ~MyuvA#na-maqnvAtA(gm)#sIq tvayiq tantu#meqtaM || (TS 4.7.13.5)

iqdaM ~MviShNuqr vi ca#krame treqdhA ni da#dhe paqdaM | 
samU#Dhamasya pA(gm)suqre || (TS 1.2.13.1)

viShNo# raqrATa#masiq viShNo$H pRuqShThama#siq viShNoq S~japtre$ sthoq viShNoqssyUra#siq viShNo$r dhruqvama#si vaiShNaqvama#siq viShNa#ve tvA || (TS 1.2.13.3)
(oM adhidevatA pratyadhidevatA sahitAya Bagavate budhA#yaq nama#H) 5 

6.(devatA - buhaspatiH, 	adhidevatA q indra marut,pratyadhidevatA - brahma)
oM bRuha#spateq atiq yadaqryo ar.hA$d dyuqmad viqBAtiq kratu#maqjjane#Shu | 

yad-dIqdayaqcCava#sartta prajAtaq tadaqsmAsuq dravi#NaM dhehi ciqtraM || (TS 1.8.22.2)

indra# marutva iqha pA#hiq somaMq ~MyathA# SAryAqte api#ba ssuqtasya# | 
tavaq praNI#tIq tava# SUraq SarmaqnnA vi#vAsanti kaqvaya#H suyaqj~jAH || (TS 1.4.18.1)

brahma# jaj~jAqnaM pra#thaqmaM puqrastAqd vi sI#maqta-ssuqruco# veqna A#vaH | 
sa buqddhniyA# upaqmA a#sya viqShThA ssaqtaScaq yoniq-masa#taScaq viva#H || (TS 4.2.8.2)
(oM adhidevatA pratyadhidevatA sahitAya Bagavate bRuhaqspata#yeq nama#H) 6 

7.(devatA - SanaiScaraH , 	adhidevatA - prajApatiH, pratyadhidevatA - yamaH)
oM Sanno# deqvI-raqBiShTa#yaq Apo# Bavantu pIqtaye$ | 
SaM ~MyoraqBisra#vantu naH || (TA 7.42.4)

prajA#pateq na tvadeqtAnyaqnyo viSvA# jAqtAniq pariq tA ba#BUva | 
yatkA#mAste juhuqmastanno# astu vaqya(gg) syA#maq pata#yo rayIqNAM || (TS 1.8.14.2)

iqmaM ~Mya#ma prastaqramA hi sIdA~ggi#roBiH piqtRuBi#HsaM~MvidAqnaH | 
A tvAq mantrA$H kaviSaqstA va#hantveqnA rA#jan. haqviShA# mAdayasva || (TS 2.6.12.6)
(oM adhidevatA pratyadhidevatA sahitAya Bagavate SanaiSca#rAyaq nama#H) 7 

8.(devatA - rAhuH 	adhidevatA - sarpaH, pratyadhidevatA - nir.Ruti)
oM kayA# naSciqtra A Bu#vadUqtI saqdAvRu#dhaq ssaKA$ | 
kayAq Saci#ShThayA vRuqtA || (TS 4.2.11.2)

A&ya~ggauH pRuS~ji#-rakramIqdasa#nan mAqtaraMq puna#H | 
piqtara#~jca praqyanth suva#H || (TS 1.5.3.1)

yatte# deqvI nir.Ru#ti-rAbaqbandhaq dAma# grIqvAsva#vicaqrtyaM | 
iqdanteq tadviShyAqmyAyu#Shoq na maddhyAqdathA# jIqvaH piqtuma#ddhiq pramu#ktaH || (TS 4.2.5.3)
 (oM adhidevatA pratyadhidevatA sahitAya Bagavate rAha#veq nama#H) 8 

9.(devatA - ketuH, 	adhidevatA - brahma, pratyadhidevatA - citraguptaH)
oM keqtuM kRuqNvanna#keqtaveq peSo# maryA apeqSase$ | 
samuqShadBi#rajAyathAH || (TS 7.4.20.1)

braqhmA deqvAnA$M padaqvIH ka#vIqnA-mRuShiqr viprA#NAM mahiqSho mRuqgANA$M | 
Syeqno gRuddhrA#NAq(gg)q svadhi#tiqr vanA#nAq(gm)q soma#H paqvitraqmatye#tiq reBann# || (TS 3.4.11.1)

sa ci#tra ciqtraM ciqtaya#nta-maqsme citra#kShatra ciqtrata#maM ~MvayoqdhAM | 
caqndraM raqyiM pu#ruqvIra#M bRuqhantaMq candra# caqndrABi#r gRuNaqte yu#vasva || (RV 6.6.7)
(oM adhidevatA pratyadhidevatA sahiteByo BagavadByaH ketu#Byoq nama#H) 9

|| oM AdityAdi navagraha deva#tAByoq namoq nama#H ||
(oM SAntiqH SAntiqH SAnti#H ||)
------------------------
18	dik pAlaka mantrAH 
1.(devatA q indraH) (dik - pUrvaM) (TS 1.6.12.5)
trAqtAraqmindra#-maviqtAraq-mindraq(gm)q have#have suqhavaq(gm)q SUraqmindra$M | 
huqve nu SaqkraM pu#ruhUqtamindra(gg)# svaqsti no# maqGavA# dhAqtvindra#H || 1

2.(devatA-agniH) (dik-dakShiNa pUrvaM/Agneya dik)
(T.S.2.5.12.3)
tvanno# agneq varu#Nasya viqdvAn deqvasyaq heDo&va# yAsisIShThAH | 
yaji#ShThoq vahni#tamaq SSoSu#cAnoq viSvAq dveShA(gm)#siq pra mu#mugddhyaqsmat || 2

3.(devatA q yamaH)	(dik - dakShiNaM) (T.B.3.1.2.11)
suqgannaHq panthAqmaBa#yaM kRuNotu | 
yasmiqnnakSha#tre yaqma etiq rAjA$ | 
yasmi#nnena-maqByaShi#~jcanta deqvAH | 
tada#sya ciqtra(gm) haqviShA# yajAma | 
apa# pAqpmAnaMq Bara#NIr Barantu || 3

4.(devatA- nir.RutiH) (dik - dakShiNa paScimaM) (TS 4.2.5.4)
asu#nvantaq-maya#jamAna-micCa steqnasyeqtyAM taska#raqsyAnve#Shi | 
aqnya-maqsma-di#cCaq sA ta# iqtyA namo# devi nir.Ruteq tuBya#mastu || 4

5.(devatA- varuNaH)	(dik - paScimaM) (TS 2.1.11.6)
tatvA# yAmiq brahma#NAq vanda#mAnaq-stadASA$steq yaja#mAno haqvirBi#H | 
ahe#DamAno varuNeqha boqddhyuru#Sa(gm)saq mA naq AyuqH pra mo#ShIH || 5

6. (devatA - vAyuH) (dik - uttara paScimaM) (T.B.2.8.1.2)
A no# niqyudBi#-SSaqtinI#-BiraddhvaqraM | 
saqhaqsriNI# Biqrupa#yAhi yaqj~jaM | 
vAyo# aqsmin. haqviShi# mAdayasva | 
yUqyaM pA#ta svaqstiBiqssadA# naH || 6

7. (devatA - somaH) (dik - uttaraM) (T.B.2.4.2.7)
vaqya(gm) so#ma vraqte tava# | 
mana#staqnUShuq biBra#taH | 
praqjAva#nto aSImahi || 7

8. (devatA - ISAnaH) (dik - uttara pUrvaM) (RV.1.89.5)
tamISA#naMq jaga#ta-staqsthuShaq-spati$M | 
dhiqyaqMjiqnva-mava#se hUmahe vaqyaM | 
pUqShA noq yathAq veda#sAq-masa#d vRuqdhe ra#kShiqtA pAqyu-rada#bdha-ssvaqstaye$ || 8

9. (devatA q brahma) [dik - UrddhvaM (Sky)] (RV.8.63.1.2)
aqsme ruqdrA meqhanAq parva#tAso vRuqtrahatyeq Bara#hUtau saqjoShA$H | 
ya SSaMsa#te stuvaqte dhAyi# paqjra indra#jyeShThA aqsmA a#vantu deqvAH || 9

10. (devatA - viShNuH) [dik - adharaM (Pataalam)]
(TA. 6.1.10)
syoqnA pRu#thiqvi BavA#&nRukShaqrA niqveSa#nI | 
yacCA#naq-SSarma# saqprathA$H || 10
-----------------------------------------
19	nakShatra sUktaM (nakShatra japa mantrAH)
(TB 3.1.1 for item no. 1 to 40)
1. nakShatraM - kRuttikA 			devatA - agniH
aqgnir na#H pAtuq kRutti#kAH | nakSha#traM deqvami#ndriqyaM | 
iqdamA#sAM-~MvicakShaqNaM | haqvirAqsaM ju#hotana | 
yasyaq BAnti# raqSmayoq yasya# keqtava#H | 
yasyeqmA viSvAq Buva#nAniq sarvA$ |
sa kRutti#kABiraqBi saMq~MvasA#naH | 
aqgnir no# deqvassu#viqte da#dhAtu || 1

2. nakShatraM - rohiNI 		devatA - prajApatiH
praqjApa#te rohiqNI ve#tuq patnI$ | 
viqSvarU#pA bRuhaqtI ciqtraBA#nuH | 
sA no# yaqj~jasya# suviqte da#dhAtu | 
yathAq jIve#ma SaqradaqssavI#rAH | 
roqhiqNI deqvyuda#gAt puqrastA$t | 
viSvA# rUqpANi# pratiqmoda#mAnA | 
praqjApa#ti(gm) haqviShA# vaqrddhaya#ntI | 
priqyA deqvAnAq-mupa#yAtu yaqj~jaM || 2 

3. nakShatraM - mRugaSIrShaH 	devatA - somaH
somoq rAjA# mRugaSIqrq.SheNaq Agann# | 
SiqvaM nakSha#traM priqyama#syaq dhAma# | 
AqpyAya#mAno bahuqqdhA jane#Shu | 
reta#H praqjAM ~Myaja#mAne dadhAtu | 
yatteq nakSha#traM mRugaSIqrq.Shamasti# | 
priqya(gm) rA#jan priqyata#maM priqyANA$M |
tasmai# te soma haqviShA# vidhema | 
Sanna# edhi dviqpadeq SaMcatu#Shpade || 3 

4. nakShatraM - ArdrA 	devatA - rudraH
AqrdrayA# ruqdraH pratha#mAna eti | 
SreShTho# deqvAnAMq pati#raGniqyAnA$M | 
nakSha#tramasya haqviShA# vidhema | 
mA na#H praqjA(gm) rI#riShaqn mota vIqrAn | 
heqtI ruqdrasyaq pari# No vRuNaktu | 
AqrdrA nakSha#traM juShatA(gm) haqvir na#H | 
praqmuq~jcamA#nau duriqtAniq viSvA$ | 
apAqGaSa(gm)#sannu-datAqmarA#tiM || 4


5.nakShatraM - punarvasu 	devatA - aditiH
puna#r no deqvyadi#ti-spRuNotu | 
puna#rvasU naHq punaqretA$M ~Myaqj~jaM |
puna#r no deqvA aqBiya#ntuq sarve$ | 
puna#H punar vo haqviShA# yajAmaH | 
eqvA na deqvyadi#tiranaqrvA | 
viSva#sya BaqrtrI jaga#taH pratiqShThA | 
puna#rvasU haqviShA# vaqrddhaya#ntI | 
priqyaM deqvAnAq-mapye#tuq pAtha#H || 5 

6. nakShatraM - puShyaH 		devatA - bRuhaspatiH
bRuhaqspati#H prathaqma~jjAya#mAnaH | 
tiqShya#M nakSha#tramaqBi saMba#BUva | 
SreShTho# deqvAnAMq pRuta#nAsu jiqShNuH | 
diSo&nuq sarvAq aBa#yanno astu | 
tiqShya#H puqrastA#duqta ma#ddhyaqto na#H | 
bRuhaqspati#r naqH pari#pAtu paqScAt | 
bAdhe#tAqM dveShoq aBa#yaM kRuNutAM | 
suqvIrya#syaq pata#yassyAma || 6 


7. nakShatraM - ASreShA 	devatA - sarpAH
iqda(gm) saqrpeByo# haqvira#stuq juShTa$M | 
AqSreqShA yeShA#manuqyantiq ceta#H | 
ye aqntari#kShaM pRuthiqvIM kShiqyanti# | 
tena# ssaqrpAsoq havaqmAga#miShThAH | 
ye ro#caqne sUryaqsyApi# saqrpAH | 
ye diva#M deqvI-manu#saq~jcara#nti | 
yeShA#-mASreqShA a#nuqyantiq kAma$M | 
teBya#-ssaqrpeByoq madhu#majjuhomi || 7 

8. nakShatraM - maGA 			devatA - pitaraH
upa#hUtAH piqtaroq ye maqGAsu# | 
mano#javasa-ssuqkRuta#-ssukRuqtyAH | 
te noq nakSha#treq havaqmAga#miShThAH | 
svaqdhABi#r yaqj~jaM praya#taM juShantAM | 
ye a#gnidaqgdhA ye&na#gnidagdhAH | 
ye#&muM ~MloqkaM piqtara#H kShiqyanti# | 
yA(gg)Sca# viqdmayA(gm) u# caq na pra#viqdma | 
maqGAsu# yaqj~ja sukRu#taM juShantAM || 8 


9. nakShatraM - pUrvaPalgu#nI 	devatA - aryamA
gavAMq patiqH Palgu#nInAmasiq tvaM | 
tada#ryaman. varuNa mitraq cAru# | 
tantvA# vaqya(gm) sa#niqtAra(gm)# sanIqnAM | 
jIqvA jIva#ntaqmupaq saM~Mvi#Sema | 
yeneqmA viSvAq Buva#nAniq sa~jji#tA | 
yasya# deqvA a#nusaqM~Myantiq ceta#H | 
aqryaqmA rAjAq&jaraq-stuvi#ShmAn | 
Palgu#nInA-mRuShaqBo ro#ravIti || 9 

10. nakShatraM - uttara Pa#lgunI 	devatA - BagaH
SreShTho# deqvAnAM$ Bagavo BagAsi | 
tattvA# viduqH Palgu#nIq-stasya# vittAt | 
aqsmaBya#M kShaqtramaqjara(gm)# suqvIrya$M | 
gomaqdaSva#vaqdupaqsannu#deqha | 
Bago# ha dAqtA Bagaq itpra#dAqtA | 
Bago# deqvIH Palgu#nIq-rAvi#veSa | 
BagaqsyettaM pra#saqvaM ga#mema | 
yatra# deqvai-ssa#dhaqmAda#M madema | || 10

11. nakShatraM - hastaH 		devatA - savitA
AyA#tu deqva-ssa#viqtopa#yAtu | 
hiqraqNyaye#na suqvRutAq rathe#na | 
vahaqnq. hasta(gm)# suqBaga#M ~MvidmaqnApa#saM | 
praqyacCa#ntaMq papu#riMq puNyaqmacCa# |
hastaqH praya#cCatvaqmRutaMq vasI#yaH | 
dakShi#Nenaq prati#gRuBNIma enat | 
dAqtAra#-maqdya sa#viqtA vi#deya | 
yo noq hastA#ya prasuqvAti# yaqj~jaM || 11 

12. nakShatraM - citrA 		devatA - tvaShTA
tvaShTAq nakSha#tra-maqBye#ti ciqtrAM | 
suqBa(gm)sa#saM ~Myuvaqti(gm) roca#mAnAM | 
niqveqSaya#nnaq-mRutAqn martyA(gg)#Sca | 
rUqpANi# piq(gm)qSan Buva#nAniq viSvA$ | 
tannaqstvaShTAq tadu# ciqtrA vica#ShTAM | 
tannakSha#traM BUriqdA a#stuq mahya$M | 
tanna#H praqjAM ~MvIqrava#tI(gm) sanotu | 
goBi#r noq aSvaiq-ssama#naktu yaqj~jaM || 12 

13.nakShatraM - svAtI 	devatA - vAyuH
vAqyur nakSha#tra-maqBye#tiq niShTyA$M | 
tiqgmaSRu#Mgo vRuShaqBo roru#vANaH | 
saqmIqrayaqn Buva#nA mAtaqriSvA$ | 
apaq dveShA(gm)#si nudatAqmarA#tIH | 
tanno# vAqyastaduq niShTyA# SRuNotu | 
tannakSha#traM BUriqdA a#stuq mahya$M | 
tanno# deqvAsoq anu# jAnantuq kAma$M | 
yathAq tare#ma duriqtAniq viSvA$ || 13 

14.nakShatraM - viSAKaM 		devatA - indrAgnI
dUqramaqsmacCatra#vo yantu BIqtAH | 
tadi#ndrAqgnI kRu#NutAMq tad-viSA#Ke | 
tanno# deqvA anu#madantu yaqj~jaM | 
paqScAt puqrastAqdaBa#yanno astu | 
nakSha#trANAq-madhi#patnIq viSA#Ke | 
SreShThA#vindrAqgnI Buva#nasya goqpau | 
viShU#caq-SSatrU#napaqbAdha#mAnau | 
apaq kShudha#-nnudatAqmarA#tiM || 14 

15. paurNamAsi
pUqrNA paqScAduqta pUqrNA puqrastA$t | 
unma#ddhyaqtaH pau$rNamAqsI ji#gAya | 
tasyAM$ deqvA adhi# saMq~Mvasa#ntaH | 
uqttaqme nAka# iqha mA#dayantAM | 
pRuqthvI suqvarcA# yuvaqti-ssaqjoShA$H | 
pauqrNaqmAqsyuda#gAqcCoBa#mAnA | 
AqpyAqyaya#ntI duriqtAniq viSvA$ | 
uqruM duhAMq ~Myaja#mAnAya yaqj~jaM || 15 

16. nakShatraM - anUrAdhA 	devatA - mitraH
RuqddhyAsma# haqvyair nama#sopaq-sadya# | 
miqtraM deqvaM mi#traqdheya#nno astu | 
aqnUqrAqdhAn. haqviShA# vaqrddhaya#ntaH | 
SaqtaM jI#vema SaqradaqssavI#rAH | 
ciqtraMnakSha#traq-muda#gAt puqrastA$t | 
aqnUqrAqdhAsaq itiq yadvada#nti | 
tanmiqtra e#ti paqthiBi#r devaqyAnai$H | 
hiqraqNyayaiqr. vita#tai-raqntari#kShe || 16 

17.nakShatraM - jyeShThA 		devatA - indraH
indro$ jyeqShThAmanuq nakSha#trameti | 
yasmi#n vRuqtraM ~MvRu#traqtUrye# taqtAra# | 
tasmi#n. vaqya-maqmRutaMq duhA#nAH | 
kShudha#ntaremaq duri#tiMq duri#ShTiM | 
puqraqndaqrAya# vRuShaqBAya# dhRuqShNave$ | 
aShA#DhAyaq saha#mAnAya mIqDhuShe$ | 
indrA#ya jyeqShThA madhu#maqdduhA#nA | 
uqruM kRu#Notuq yaja#mAnAya loqkaM || 17 

18.nakShatraM - mUlaM 		devatA - prajApatiH
mUla#M praqjAM ~MvIqrava#tIM ~Mvideya | 
parA$cyetuq nir.Ru#tiH parAqcA | 
goBiqr nakSha#traM paqSuBiq-ssama#ktaM | 
aha#r BUyAqd yaja#mAnAyaq mahya$M | 
aha#rno aqdya su#viqte da#dhAtu | 
mUlaMq nakSha#traqmitiq yad vada#nti | 
parA#cIM ~MvAqcA nir.Ru#tiM nudAmi | 
SiqvaM praqjAyai# Siqvama#stuq mahya$M || 18 

19. nakShatraM - pUrvAShADhA 	devatA - ApaH
yA diqvyA ApaqH paya#sA saMbaBUqvuH | 
yA aqntari#kSha uqta pArtthi#vIqryAH |
yAsA#maShAqDhA a#nuqyantiq kAma$M | 
tA naq ApaqSSa(gg) syoqnA Ba#vantu |
yAScaq kUpyAq yASca# nAqdyA$-ssamuqdriyA$H | 
yASca# vaiSaqntIruqta prA#saqcIryAH | 
yAsA#-maShAqDhA madhu# BaqkShaya#nti | 
tA naq ApaqH Sa(gg) syoqnA Ba#vantu || 19 

20.nakShatraM - uttarAShADhA 	 devatA - viSvedevAH 
tannoq viSveq upa# SRuNvantu deqvAH | 
tada#ShAqDhA aqBisaM~Mya#ntu yaqj~jaM | 
tannakSha#traM prathatAM paqSuBya#H | 
kRuqShir vRuqShTir. yaja#mAnAya kalpatAM | 
SuqBrAH kaqnyA# yuvaqtaya#-ssuqpeSa#saH | 
kaqrmaqkRuta#-ssuqkRuto# vIqryA#vatIH | 
viSvA$n deqvAn. haqviShA# vaqrddhaya#ntIH | 
aqShAqDhAH kAmaqmupa#yAntu yaqj~jaM || 20

21.nakShatraM - aBijit	 devatA - brahma 
yasmiqn brahmAq&Byaja#yaqth sarva#meqtat | 
aqmu~jca# loqka-miqdamU#caq sarva$M | 
tannoq nakSha#tra-maBiqjid viqjitya# | 
Sriya#M dadhAqtvahRu#NIyamAnaM | 
uqBau loqkau brahma#NAq sa~jji#teqmau | 
tannoq nakSha#tra-maBiqjid vica#ShTAM |
tasmi#n vaqyaM pRuta#nAqH saMja#yema | 
tanno# deqvAsoq anu#jAnantuq kAma$M || 21 

22. nakShatraM - SravaNaM 			devatA - viShNuH 
SRuqNvanti# SroqNA-maqmRuta#sya goqpAM | 
puNyA#masyAq upa#SRuNomiq vAca$M | 
maqhIM deqvIM viShNu#patnImajUqryAM | 
praqtIcI#-menA(gm) haqviShA# yajAmaH | 
treqdhA viShNu#-rurugAqyo vica#krame | 
maqhIM diva#M pRuthiqvI-maqntari#kShaM |
tacCroqNaitiq Srava# iqcCamA#nA | 
puNyaq(gg)q SlokaMq ~Myaja#mAnAya kRuNvaqtI || 22 

23.nakShatraM - SraviShTA 		devatA - vasavaH 
aqShTau deqvA vasa#vassoqmyAsa#H | 
cata#sro deqvI raqjarAqH Sravi#ShThAH | 
te yaqj~jaM pA$ntuq raja#saH paqrastA$t | 
saMq~MvaqthsaqrINa#-maqmRuta(gg)# svaqsti |
yaqj~jaM na#H pAntuq vasa#vaH puqrastA$t | 
daqkShiqNaqto#-&Biya#ntuq Sravi#ShThAH | 
puNyaqnnakSha#tramaqBi saM~Mvi#SAma | 
mA noq arA#ti-raqGaSaq(gm)qsA gann# || 23 

24.nakShatraM - SataBiShak 	devatA - varuNaH
kShaqtrasyaq rAjAq varu#No&dhirAqjaH | 
nakSha#trANA(gm) SaqtaBi#Shaqg vasi#ShThaH | 
tau deqveBya#H kRuNuto dIqrGamAyu#H | 
Saqta(gm) saqhasrA# BeShaqjAni# dhattaH | 
yaqj~jannoq rAjAq varu#Naq upa#yAtu | 
tannoq viSve# aqBisaM~Mya#ntu deqvAH | 
tannoq nakSha#tra(gm) SaqtaBi#Shag juShAqNaM | 
dIqrGamAyuqH prati#rad-BeShaqjAni# || 24 

25.nakShatraM - pUrvaproShThapadA 	devatA - ajayekapAdaH 
aqja eka#pAqduda#gAt puqrastA$t | 
viSvA# BUqtAni# pratiq moda#mAnaH | 
tasya# deqvAH pra#saqvaM ~Mya#ntiq sarve$ | 
proqShThaqpaqdAso# aqmRuta#sya goqpAH | 
viqBrAja#mAna-ssamidhAqna uqgraH | 
A&ntari#kSha-maruhaqda-gaqndyAM | 
ta(gm) sUrya#M deqva-maqjameka#pAdaM | 
proqShThaqpaqdAsoq anu#yantiq sarve$ || 25 

26.nakShatraM- uttaraproShThaqpadA /devatA -ahirbuddhniyaH
ahi#r buqddhniyaqH pratha#mAna eti | 
SreShTho# deqvAnA#muqta mAnu#ShANAM | 
taM brA$hmaqNA-sso#maqpA-ssoqmyAsa#H | 
proqShThaqpaqdAso# aqBi ra#kShantiq sarve$ |
caqtvAraq eka#maqBi karma# deqvAH | 
proqShThaqpaqdAsaq itiq yAn. vada#nti | 
te buqddhaniya#M pariqShadya(gg)# stuqvanta#H | 
ahi(gm)# rakShantiq nama#sopaqsadya# || 26 

27. nakShatraM - revati 		devatA - pUShA 
pUqShA reqvatyanve#tiq panthA$M | 
puqShTiqpatI# paSuqpA vAja#bastyau | 
iqmAni# haqvyA praya#tA juShAqNA | 
suqgairnoq yAnaiqrupa#yAtAM ~Myaqj~jaM | 
kShuqdrAn paqSUn ra#kShatu reqvatI# naH | 
gAvo# noq aSvAq(gm)q anve#tu pUqShA | 
annaqq rakSha#ntau bahuqqdhA virU#paM | 
vAja(gm)# sanutAMq ~Myaja#mAnAya yaqj~jaM || 27 

28 nakShatraM - aSvinI 		devatA - aSvinI devau 
tadaqSvinA#vaSvaqyujopa#yAtAM | 
SuBaq~ggami#ShThau suqyame#BiqraSvai$H | 
svannakSha#tra haqviShAq yaja#ntau | 
maddhvAq saMpRu#ktauq yaju#ShAq sama#ktau |
yau deqvAnA$M BiqShajau# havyavAqhau | 
viSva#sya dUqtAvaqmRuta#sya goqpau | 
tau nakSha#traM jujuShAqNopa#yAtAM | 
namoq&SviByAM$ kRuNumo&SvaqyugByA$M || 28

29. nakShatraM - apaBaraNI 	devatA - yamaH 
apa# pAqpmAnaMq Bara#NIr Barantu | 
tad yaqmo rAjAq Baga#vAqnq. vica#ShTAM | 
loqkasyaq rAjA# mahaqto maqhAn. hi | 
suqgannaqH panthAqmaBa#yaM kRuNotu | 
yasmiqn nakSha#tre yaqma etiq rAjA$ | 
yasmi#nnena-maqByaShi#~jcanta deqvAH |
tada#sya ciqtra(gm) haqviShA# yajAma | 
apa# pAqpmAnaMq Bara#NIr Barantu || 29 

30. amAvAsi
niqveSa#nI saq~ggama#nIq vasU#nAMq ~MviSvA# rUqpANiq vasU$nyAveqSaya#ntI | 
saqhaqsraqpoqSha suqBagAq rarA#NAq sA naq Agaqnq. varca#sA saM~MvidAqnA | 
yatte# deqvA ada#dhur BAgaqdheyaq-mamA#vAsye saM~Mqvasa#nto mahiqtvA | 
sA no# yaqj~jaM pi#pRuhi viSvavAre raqyinno# dhehi suBage suqvIraM$ || 30

<lang=eng>(The Following Mantras are optional chantings during Shanti Japan q 31 to 40)
31. candramA
navo# navo Bavatiq jAya#mAqno&hnA$M keqtu-ruqShasA# meqtyagre$ | 
BAqgaM deqveByoq vida#dhAtyAqyan pra caqndramA$stiriti dIqrGamAyu#H | 
yamA#diqtyA aq(gm)qSumA$pyAqyaya#ntiq yamakShi#taq-makShi#tayaqH piba#nti | 
tena# noq rAjAq varu#Noq bRuhaqspatiqrApyA#yayantuq Buva#nasya goqpAH || 31

32. aho rAtI
ye virU#peq sama#nasA saMq~Mvyaya#ntI | 
saqmAqnaM tantu#M pari tAtaqnAte$ |
viqBU praqBU a#nuqBU viqSvato# huve | 
te noq nakSha#treq havaqmAga#-metaM |
vaqyaM deqvI brahma#NA saM~MvidAqnAH | 
suqratnA#so deqvavI#tiMq dadhA#nAH | 
aqhoqrAqtre haqviShA# vaqrddhaya#ntaH | 
ati# pAqpmAnaq-mati#muktyA gamema || 32

33. uShA
pratyu#vadRuSyAyaqtI | vyuqcCantI# duhiqtA diqvaH | 
aqpo maqhI vRu#Nuteq cakShu#ShA | 
tamoq jyoti#ShkRuNoti sUqnarI$ |
uduqstriyA$ssacateq sUrya#H | sacA# uqdyannakSha#tra marciqmat |
tave du#Shoq vyuShiq sUrya#sya ca | saM Baqktena# gamemahi || 33

34. nakShatraH
tannoq nakSha#tra marciqmat | BAqnuqmatteja# uqcCara#t |
upa#yaqj~ja-miqhAga#mat | pranakSha#trAya deqvAya# | 
indrAqyendu(gm)# havAmahe | 
sa na# ssaviqtA su#vath saqniM | 
puqShTiqdAM ~MvIqrava#ttamaM || 34

35. sUryaH
uduqtyaM jAqtave#dasaM deqvaM ~Mva#hanti keqtava#H | 
dRuqSe viSvA#yaq sUrya$M | 
ciqtraM deqvAnAq muda#gAqdanI#kaMq cakShu#r miqtrasyaq varu#NasyAqgneH | 
A&prAq dyAvA#pRuthiqvI aqntari#kShaq(gm)q sUrya# AqtmA jaga#tastaqsthuSha#Sca || 35

36. aditiH
adi#tir na uruShyaqtvadi#tiqH Sarma# yacCatu | 
adi#tiH pAqtva(gm) ha#saH | 
maqhImUqShu mAqtara(gm)# suvraqtAnA#-mRuqtasyaq patnIq mava#se huvema |
tuqviqkShaqtrA-maqjara#ntI murUqcI(gm) suqSarmA#Naq-madi#ti(gm) suqpraNI#tiM || 36

37. viShNuH
iqdaM viShNuqr vica#krame treqdhA nida#dhe paqdaM | 
samU#Dhamasya pA(gm) suqre | pratadviShNu#H stavate vIqryA#ya | 
mRuqgo na BIqmaH ku#caqro gi#riqShThAH | 
yasyoqruShu# triqShu viqkrama#NeShu | 
adhi#kShiqyantiq Buva#nAniq viSvA$ || 37 

38. agniH
aqgnir mUqrddhA diqvaH kaqkutpati#H pRuthiqvyA aqyaM | 
aqpA(gm) retA(gm)#si jinvati | 
Buvo# yaqj~jasyaq raja#saSca neqtA yatrA# niqyudBiqH saca#se SiqvABi#H | 
diqvi mUqrddhAna#M dadhiShe suvaqrq.ShAM jiqhvAma#gne cakRuShe havyaqvAha$M || 38

39. anumatI
anu#noq&dyAnu#matir yaqj~jaM deqveShu# manyatAM | 
aqgniSca# havyaqvAha#noq Bava#tAM dAqSuSheq maya#H | 
anvida#numateq tvaM manyA#saiq SaMca# naH kRudhi | 
kratveq dakShA#ya no hinuq praNaq AyU(gm)#Shi tAriShaH || 39

40. havyavAhaH (agniH)
haqvyaqvAha#-maBimAtiqShAha$M | 
raqkShoqhaNaMq pRuta#nAsu jiqShNuM | 
jyoti#ShmantaMq dIdya#taMq pura#ndhiM | 
aqgni(gg) svi#ShTaq kRutaqmAhu#vema | 
svi#ShTa magne aqBitat pRu#NAhi | 
viSvA# devaq pRuta#nA aqBiShya |
uqrunnaqH panthA$M pradiqSan viBA#hi | 
jyoti#Shmaddhehyaq jara#nnaq Ayu#H || 40
(oM SAntiqH SAntiqH SAnti#H ||)
----------------------------------------
20	SAnti pa~jcakaM
TA 5.1.1
oM Sanno# miqtraH SaM ~Mvaru#NaH | Sanno# BavatvaryaqmA | 
Sannaq indroq bRuhaqspati#H | Sannoq viShNu#rurukraqmaH | 
namoq brahma#Ne | nama#ste vAyo | 
tvameqva praqtyakShaMq brahmA#si | 
tvameqva praqtyakShaMq brahma# vadiShyAmi | 
RuqtaM ~Mva#diShyAmi | saqtyaM ~Mva#diShyAmi | 
tanmAma#vatu | tadvaqktAra#mavatu | ava#tuq mAM | 
ava#tu vaqktAra$M || 1
oM SAntiqH SAntiqH SAnti#H ||

TA 5.12.1
oM Sanno# miqtraH SaM ~Mvaru#NaH | Sanno# BavatvaryaqmA | 
Sannaq indroq bRuhaqspati#H | Sannoq viShNu#rurukraqmaH | 
namoq brahma#Ne | nama#ste vAyo | 
tvameqva praqtyakShaMq brahmA#si | 
tvAmeqva praqtyakShaMq brahmAvA#diShaM | Ruqtama#vAdiShaM | 
saqtyama#vAdiShaM | tanmAmA#vIt | tadvaqktAra#mAvIt | 
AvIqnmAM | AvI$dvaqktAra$M || 2
oM SAntiqH SAntiqH SAnti#H ||

TA 5.13.1
oM saqha nA#vavatu | saqha nau# Bunaktu | 
saqha vIqrya#M karavAvahai | 
teqjaqsvinAq-vadhI#tamastuq mA vi#dviShAqvahai$ || 3
oM SAntiqH SAntiqH SAnti#H ||

TA 7.1.1 
namo# vAqce yA co#diqtA yA cAnu#ditAq tasyai# vAqce namoq namo# vAqce namo# vAqcaspata#yeq namaq RuShi#Byo 
mantraqkRudByoq mantra#patiByoq mA mAmRuSha#yo mantraqkRuto# mantraqpata#yaqH parA#duqr mA&hamRuShI$n mantraqkRuto# mantraqpatIqn parA#dAM ~MvaiSvadeqvIM ~MvAca#mudyAsa(gm) SiqvA mada#stAq-~jjuShTA$M deqveByaHq Sarma# meq dyauH Sarma# pRuthiqvI Sarmaq viSva#miqdaM jaga#t | 
Sarma# caqndraScaq sUrya#Scaq Sarma# brahma prajApaqtI ||

BUqtaM ~Mva#diShyeq Buva#naM ~MvadiShyeq tejo# vadiShyeq yaSo# vadiShyeq tapo# vadiShyeq brahma# vadiShye saqtyaM ~Mva#diShyeq tasmA# aqhamiqda-mu#paqstara#Naq-mupa#stRuNa upaqstara#NaM me praqjAyai# paSUqnAM BU#yAdupaqstara#NamaqhaM praqjAyai# paSUqnAM BU#yAsaMq prANA#pAnau mRuqtyor mA# pAtaMq prANA#pAnauq mA mA# hAsiShTaMq madhu# maniShyeq madhu# janiShyeq madhu# vakShyAmiq madhu# vadiShyAmiq madhu#matIM deqveByoq vAca#mudyAsa(gm) SuSrUqSheNyA$M manuqShye$ByaqstaM mA# deqvA a#vantu SoqBAyai# piqtaro &nu#madantu || 4
oM SAntiqH SAntiqH SAnti#H ||

T.B.3.5.11.1
oM tacCaqM ~MyorAvRu#NImahe | gAqtuM ~Myaqj~jAya# | 
gAqtuM ~Myaqj~japa#taye | daivI$ svaqstira#stu naH | 
svaqstir mAnu#SheByaH | UqrddhvaM ji#gAtu BeShaqjaM | 
Sanno# astu dviqpade$ | SaM catu#Shpade || 5
oM SAntiqH SAntiqH SAnti#H ||
----------------------
21	rudra namakaM 
TS 2.3.14.3
oM | gaqNAnA$ntvA gaqNapa#ti(gm) havAmahe kaqviM ka#vIqnA-mu#paqmaSra#vastamaM | 
jyeqShThaqqrAjaMq brahma#NAM brahmaNaspataq Ana#SSRuqNvannUqqtiBi#H sIdaq sAda#naM || 
SrI mahAgaNapataye namaH || 

TS 4.7.3.1
SaM ca# meq, 	maya#Sca me, 		priqyaM ca# me, &nukAqmaSca# meq, 
kAma#Sca me , saumanaqsaSca# me, BaqdraM ca# meq, Sreya#Sca meq, 

vasya#Sca meq, yaSa#Sca meq,  	Baga#Sca meq, 	dravi#NaM ca me, 
yaqntA ca# me, dhaqrtA ca# meq, 	kShema#Sca meq, dhRuti#Sca meq, 

viSva#M ca meq, maha#Sca me, 	saqM~Mvicca# meq, j~jAtra#~jca meq, 
sUSca# me, 	praqsUSca# meq, 	sIra#M ca me, laqyaSca# ma, 

RuqtaM ca# meq, 	&mRuta#M ca me, 	&yaqkShmaM caq me, &nA#mayacca me, 
jIqvAtu#Sca me, 	dIrGAyuqtvaM ca# me, 
&namiqtraM caq me, &Ba#yaM ca me, 
suqgaM ca# meq, Saya#naM ca me, sUqShA ca# me, suqdina#M ca me || 
oM SAntiqqH SAntiqqH SAnti#H ||

TS 4.5.1.1 to TS 4.5.11.2 
prathamo&nuvAkaH
oM namo Bagavate# rudrAqya ||
oM nama#ste rudra maqnyava# uqto taq iSha#veq nama#H | 
nama#ste astuq dhanva#ne bAqhuByA#muqta teq nama#H | 1.1

yA taq iShu#H Siqvata#mA SiqvaM baqBUva# teq dhanu#H |
SiqvA Sa#raqvyA# yA tavaq tayA# no rudra mRuDaya | 1.2

yA te# rudra SiqvA taqnUraGoqrA &pA#pakASinI | 
tayA# nastaqnuvAq Santa#mayAq giri#SantAqBicA#kaSIhi | 1.3

yAmiShu#M giriSantaq hasteq biBaqrShyasta#ve | 
SiqvA~ggi#ritraq tA~gku#ruq mA hi(gm)#sIqqH puru#ShaqM jaga#t | 1.4
	
Siqvenaq vaca#sA tvAq giriqSAcCA# vadAmasi | 
yathA# naqssarvaqmi-jjaga#da yaqkShma(gm) suqmanAq asa#t | 	1.5

addhya#vocadadhivaqktA pra#thaqmo daivyo# BiqShak | 
ahI(gg)#Scaqq sarvA$n jaqMBayaqn thsarvA$Sca yAtudhAqnya#H | 1.6

aqsau yastAqmro a#ruqNa uqta baqBrussu#maq~ggala#H | 
ye ceqmA(gm) ruqdrA aqBito# diqkShu SriqtAH 
sa#hasraqSo &vai#ShAq(gm)q heDa# Imahe | 1.7

aqsau yo# &vaqsarpa#tiq nIla#grIvoq vilo#hitaH | 
uqtaina#M goqpA a#dRuSaqn-nadRu#San-nudahAqrya#H | 
uqtainaMq-~MviSvA# BUqtAniq sa dRuqShTo mRu#DayAti naH | 1.8

namo# astuq nIla#grIvAya sahasrAqkShAya# mIqDhuShe$ | 
athoq ye a#syaq satvA#noq&haM teByo# &karaqnnama#H | 1.9

pramu#~jcaq dhanva#naqstvamuqBayoq-rArtni#yoqr jyAM | 
yASca# teq hastaq iSha#vaHq parAq tA Ba#gavo vapa | 1.10
	
aqvaqtatyaq dhanuqstva(gm) saha#srAkShaq Sate#Shudhe | 
niqSIrya# SaqlyAnAMq muKA# Siqvo na#H suqmanA# Bava | 1.11

vijyaMq dhanu#H kapaqrdinoq viSa#lyoq bANa#vA(gm) uqta | 
ane#SannaqsyeSha#va AqBura#sya niShaq~ggathi#H | 1.12

yA te# heqtir mI#DhuShTamaq haste# baqBUva# teq dhanu#H | 
tayAq&smAn. viqSvataq stvama#yaqkShmayAq pari#bBuja | 1.13

nama#ste aqstvAyu#dhAqyAnA#tatAya dhRuqShNave$ | 
uqBAByA#muqta teq namo# bAqhuByAMq tavaq dhanva#ne | 1.14

pari# teq dhanva#no heqtiraqsmAn vRu#Naktu viqSvata#H | 
athoq ya i#ShuqdhistavAqre aqsmannidhe#hiq taM || 1.15

nama#ste astu Bagavan viSveSvaqrAya# mahAdeqvAya# tyraMbaqkAya# tripurAntaqkAya# trikAgni-kAqlAya# kAlAgni-ruqdrAya# nIlakaqNThAya# mRutyu~jjaqyAya# sarveSvaqrAya# sadASiqvAya# (Sa~gkaqrAya#) 
SrIman-mahAdeqvAyaq nama#H || 

dvitIyo&nuvAkaH
namoq hira#Nya bAhave senAqnye# diqSA~jcaq pata#yeq namoq namo# vRuqkSheByoq hari#keSeByaH paSUqnAM pata#yeq namoq 
nama# ssaqspi~jja#rAyaq tviShI#mate pathIqnAM pata#yeq namoq 
namo# baBluqSAya# vivyAqdhine-&nnA#nAMq pata#yeq namoq 	 
namoq hari#keSAyopavIqtine# puqShTAnAMq pata#yeq namoq 
namo# Baqvasya# heqtyai jaga#tAMq pata#yeq namoq 		
namo# ruqdrAyA#tatAqvineq kShetrA#NAMq pata#yeq namoq 	
nama#H sUqtAyAha#ntyAyaq vanA#nAMq pata#yeq namoq 		
namoq rohi#tAya sthaqpata#ye vRuqkShANAMq pata#yeq namoq namo# maqntriNe# vANiqjAyaq kakShA#NAMq pata#yeq namoq 	
namo# Buvaqntaye# vArivaskRuqtAyauSha#dhInAMq pata#yeq namoq 
nama# uqccairGo#ShAyAkraqndaya#te pattIqnAM pata#yeq namoq 
nama#H kRuthsnavIqtAyaq dhAva#teq sattva#nAMq pata#yeq nama#H || 2 

tRutIyo&nuvAkaH
namaq ssaha#mAnAya nivyAqdhina# AvyAqdhinI#nAMq pata#yeq namoq 
nama#H kakuqBAya# niShaq~ggiNe$ steqnAnAMq pata#yeq namoq 	
namo# niShaq~ggiNa# iShudhiqmateq taska#rANAMq pata#yeq namoq 
namoq va~jca#te pariqva~jca#te stAyUqnAM pata#yeq namoq 
namo# niceqrave# paricaqrAyAra#NyAnAMq pata#yeq namoq 	
nama#H sRukAqviByoq jiGA(gm)#sadByo muShNaqtAM pata#yeq namoq 
namo# &siqmadByoq naktaMq cara#dByaH prakRuqntAnAMq pata#yeq namoqnama# uShNIqShiNe# giricaqrAya# kuluq~jcAnAMq pata#yeq namoq 		
namaq iShu#madByo dhanvAqviBya#Sca voq namoq 				
nama# AtanvAqneBya#H pratiqdadhA#neByaSca voq namoq 		
nama# AqyacCa#dByo visRuqjadBya#Sca voq namoq 			
namo &sya#dByoq viddhya#ByaSca voq namoq 				
namaq AsI#neByaqH SayA#neByaSca voq namoq 				
nama#ssvaqpadByoq jAgra#dByaSca voq namoq 				
namaqstiShTha#dByoq dhAva#dByaSca voq namoq 					
nama#ssaqBABya# ssaqBApI#tiByaSca voq namoq 					
namoq aSveqByo &Sva#patiByaSca voq nama#H || 3 	
		
caturttho&nuvAkaH
nama# AvyAqdhinI$Byo viqviddhya#ntIByaSca voq namoq 		
namaq uga#NABya stRu(gm)haqtIBya#Sca voq namoq 			
namo# gRuqthseByo# gRuqthsepa#tiByaSca voq namoq 		
namoq vrAte$Byoq vrAta#patiByaSca voq namoq 			
namo# gaqNeByo# gaqNapa#tiByaSca voq namoq 				
namoq virU#peByo viqSvarU#peByaSca voq namoq 			
namo# maqhadBya#H kShullaqkeBya#Sca voq namoq 				
namo# raqthiByo# &raqtheBya#Sca voq namoq 					
namoq rathe$Byoq ratha#patiByaSca voq namoq 				
namaqH senA$Bya ssenAqniBya#Sca voq namoq 				
nama#H kShaqttRuBya# ssaMgrahIqtRuBya#Sca voq namoq 			
namaqstakSha#Byo rathakAqreBya#Sca voq namoq 				
namaHq kulA#leByaH kaqrmAre$ByaSca voq namoq 				
nama#H puq~jjiShTe$Byo niShAqdeBya#Sca voq namoq 			
nama# iShuqkRudByo# dhanvaqkRudBya#Sca voq namoq 			
namo# mRugaqyuBya# SSvaqniBya#Sca voq namoq 					
namaHq SvaByaq SSvapa#tiByaSca voq nama#H || 4
 					
pa~jcamo&nuvAkaH
namo# BaqvAya# ca ruqdrAya# caq nama# SSaqrvAya# ca paSuqpata#ye caq 
namoq nIla#grIvAya ca SitiqkaNThA#ya caq nama#H kapaqrdine# caq vyu#ptakeSAya caq 
nama# ssahasrAqkShAya# ca Saqtadha#nvane caq namo# giriqSAya# ca SipiviqShTAya# caq 
namo# mIqDhuShTa#mAyaq ceShu#mate caq namo$ hraqsvAya# ca vAmaqnAya# caq 
namo# bRuhaqte caq var.ShI#yase caq namo# vRuqddhAya# ca saMq~MvRuddhva#ne caq 
namoq agri#yAya ca prathaqmAya# caq nama# AqSave# cAjiqrAya# caq 
namaHq SIGri#yAya caq SIByA#ya caq nama# UqrmyA#ya cAvasvaqnyA#ya caq 
nama#H srotaqsyA#ya caq dvIpyA#ya ca || 5

ShaShTho&nuvAkaH
namo$ jyeqShThAya# ca kaniqShThAya# caq nama#H pUrvaqjAya# cAparaqjAya# caq 
namo# maddhyaqmAya# cApagaqlBAya# caq namo# jaGaqnyA#ya caq buddhni#yAya caq 
nama# ssoqByA#ya ca pratisaqryA#ya caq namoq yAmyA#ya caq kShemyA#ya caq 
nama# urvaqryA#ya caq KalyA#ya caq namaqH SlokyA#ya cAvasAqnyA#ya caq 
namoq vanyA#ya caq kakShyA#ya caq nama# SSraqvAya# ca pratiSraqvAya# caq 
nama# AqSuShe#NAya cAqSura#thAya caq namaHq SUrA#ya cAvaBindaqte caq 
namo# vaqrmiNe# ca varUqthine# caq namo# biqlmine# ca kavaqcine# caq 
nama#H SruqtAya# ca SrutaseqnAya# ca || 6 

saptamo&nuvAkaH
namo# dunduqByA#ya cAhanaqnyA#ya caq namo# dhRuqShNave# ca pramRuqSAya# caq 
namo# dUqtAya# caq prahi#tAya caq namo# niShaq~ggiNe# ceShudhiqmate# caq 
nama# stIqkShNeSha#ve cAyuqdhine# caq nama#H svAyuqdhAya# ca suqdhanva#ne caq 
namaq ssrutyA#ya caq pathyA#ya caq nama#H kAqTyA#ya ca nIqpyA#ya caq 
namaqH sUdyA#ya ca saraqsyA#ya caq namo# nAqdyAya# ca vaiSaqntAya# caq 
namaHq kUpyA#ya cAvaqTyA#ya caq namoq varShyA#ya cAvaqrShyAya# caq 
namo# meqGyA#ya ca vidyuqtyA#ya caq nama# IqddhriyA#ya cAtaqpyA#ya caq 
namoq vAtyA#ya caq reShmi#yAya caq namo# vAstaqvyA#ya ca vAstuqpAya# ca || 7 

aShTamo&nuvAkaH
namaqH somA#ya ca ruqdrAya# caq nama#stAqmrAya# cAruqNAya# caq 
nama#SSaq~ggAya# ca paSuqpata#ye caq nama# uqgrAya# ca BIqmAya# caq 
namo# agrevaqdhAya# ca dUrevaqdhAya# caq namo# haqntre caq hanI#yase caq 
namo# vRuqkSheByoq hari#keSeByoq 
nama#stAqrAyaq 
nama#SSaqMBave# ca mayoqBave# caq nama#SSa~gkaqrAya# ca mayaskaqrAya# caq 
nama#SSiqvAya# ca Siqvata#rAya caq namaqstIrthyA#ya caq kUlyA#ya caq 
nama#H pAqryA#ya cAvAqryA#ya caq nama#H praqtara#NAya coqttara#NAya caq 
nama# AtAqryA#ya cAlAqdyA#ya caq namaqSSaShpyA#ya caq PenyA#ya caq 
 nama#H sikaqtyA#ya ca pravAqhyA#ya ca || 8 

navamo&nuvAkaH
nama# iriqNyA#ya ca prapaqthyA#ya caq nama#H ki(gm)SiqlAya# caq kShaya#NAya caq 
nama#H kapaqrdine# ca pulaqstaye# caq namoq goShThyA#ya caq gRuhyA#ya caq 
namaq stalpyA#ya caq gehyA#ya caq nama#H kAqTyA#ya ca gahvareqShThAya# caq
namo$ hradaqyyA#ya ca niveqShpyA#ya caq nama#H pA(gm)saqvyA#ya ca rajaqsyA#ya caq 
namaqH SuShkyA#ya ca hariqtyA#ya caq namoq lopyA#ya colaqpyA#ya caq 
nama# UqrvyA#ya ca sUqrmyA#ya caq nama#H paqrNyA#ya ca parNaSaqdyA#ya caq 
namo#&paguqramA#NAya cABiGnaqte caq nama# AkKidaqte ca# prakKidaqte caq 
namo# vaH kiriqkeByo# deqvAnAq(gm)q hRuda#yeByoq namo# vikShINaqkeByoq 
namo# vicinvaqtkeByoq nama# Anir.haqteByoq nama# AmIvaqtkeBya#H || 9 

daSamo&nuvAkaH
drApeq andha#saspateq dari#draqnnIla#lohita | eqShAM puru#ShANAmeqShAM pa#SUqnAM 
mA Ber mA&roq mo e#ShAqM ki~jcaqnAma#mat | 10.1

yA te# rudra SiqvA taqnUSSiqvA viqSvAha#BeShajI | 
SiqvA ruqdrasya# BeShaqjI tayA# no mRuDa jIqvase$ | 10.2

iqmA(gm) ruqdrAya# taqvase# kapaqrdine$ kShaqyadvI#rAyaq praBa#rAmahe maqtiM | 
yathA# naHq Samasa#d-dviqpadeq catu#Shpadeq viSva#M puqShTaM grAme# aqsminnanA#turaM | 10.3

mRuqDA no# rudroq tanoq maya#skRudhi kShaqyadvI#rAyaq nama#sA vidhema te | 
yacCa~jcaq yoScaq manu#rAyaqje piqtA tada#SyAmaq tava# rudraq praNI#tau | 10.4

mA no# maqhAnta#muqta mA no# arBaqkaM mA naq ukSha#ntamuqta mA na# ukShiqtaM | 
mA no# vadhIH piqtaraMq mota mAqtara#M priqyA mA na# staqnuvo# rudra rIriShaH | 10.5

mA na#stoqke tana#yeq mA naq Ayu#Shiq mA noq goShuq mA noq aSve#Shu rIriShaH | 
vIqrAnmAno# rudra BAmiqto va#dhIr. haqviShma#ntoq nama#sA vidhema te | 10.6

AqrAtte# goqGna uqta pU#ruShaqGne kShaqyadvI#rAya suqmna-maqsme te# astu | 
rakShA# ca noq adhi# ca deva brUqhyadhA# ca naHq Sarma# yacCa dviqbar.hAH$ | 10.7

stuqhi SruqtaM ga#rttaqsadaMq ~MyuvA#naM mRuqganna BIqma-mu#pahaqtnu-muqgraM | 
mRuqDA ja#riqtre ru#draq stavA#no aqnyante# aqsmanniva#pantuq senA$H | 10.8

pari#No ruqdrasya# heqtir vRu#Naktuq pari# tveqShasya# durmaqtira#GAqyoH | 
ava# sthiqrA maqGava#dBya-stanuShvaq mIDhva#stoqkAyaq tana#yAya mRuDaya | 10.9

mIDhu#ShTamaq Siva#tama Siqvo na# ssuqmanA# Bava | 
paqraqme vRuqkSha Ayu#dhanniqdhAyaq kRuttiqM ~MvasA#naq A ca#raq pinA#kaMq biBraqdAga#hi | 10.10

viki#ridaq vilo#hitaq nama#ste astu BagavaH | 
yAste# saqhasra(gm)# heqtayoq&nya-maqsmanniva#pantuq tAH | 10.11

saqhasrA#Ni sahasraqdhA bA#huqvostava# heqtaya#H | 
tAsAqmISA#no BagavaH parAqcInAq muKA# kRudhi | 10.12

ekAdaSo&nuvAkaH
saqhasrA#Ni sahasraqSo ye ruqdrA adhiq BUmyA$M | 
teShA(gm)# sahasrayojaqne &vaqdhanvA#ni tanmasi |	 11.1

aqsmin-ma#haqtya#rNaqve$-&ntari#kShe BaqvA adhi# | 	11.2
nIla#grIvAH SitiqkaNThA$H SaqrvA aqdhaH kSha#mAcaqrAH | 11.3
nIla#grIvA-SSitiqkaNThAq diva(gm)# ruqdrA upa#SritAH | 11.4
ye vRuqkSheShu# saqspi~jja#rAq nIla#grIvAq vilo#hitAH| 11.5
ye BUqtAnAq-madhi#patayo viSiqKAsa#H kapaqrdi#naH | 11.6
ye anne#Shu viqviddhya#ntiq pAtre#Shuq piba#toq janAn# | 11.7
ye paqthAM pa#thiqrakSha#ya ailabRuqdA yaqvyudha#H | 11.8
ye tIqrtthAni# praqcara#nti sRuqkAva#nto niShaq~ggiNa#H | 11.9

ya eqtAva#ntaScaq BUyA(gm)#saScaq diSo# ruqdrA vi#tasthiqre |
teShA(gm)# sahasrayojaqne &vaqdhanvA#ni tanmasi | 11.10

namo# ruqdreByoq ye pRu#thiqvyAM ~Mye$&ntari#kSheq 
ye diqvi yeShAqmannaMq ~MvAto# vaqrq.ShamiSha#vaq-steByoq 
daSaq prAcIqr daSa#dakShiqNA daSa#praqtIcIqr daSodI#cIqr 
daSoqrddhvA-steByoq namaqste no# mRuDayantuq te yaM 
dviqShmo yaSca# noq dveShTiq taM ~Mvoq jaMBe# dadhAmi || 11.11 

tyraMbakAdi mahAmantraH
tyra#MbakaM ~MyajAmahe sugaqndhiM pu#ShTiqvarddha#naM | 
uqrvAqruqkami#vaq bandha#nAn mRuqtyor mu#kShIyaq mA&mRutA$t | 1
TS 1.8.6.2

yo ruqdro aqgnau yo aqPsu ya oSha#dhIShuq yo ruqdro viSvAq Buva#nA &&viqveSaq t
asmai# ruqdrAyaq namo# astu | 2
TS 5.5.9.3

tamu#ShTuqhi yaH sviqShuH suqdhanvAq yo viSva#syaq kShaya#ti BeShaqjasya# | 
yakShvA$maqhe sau$manaqsAya# ruqdraM namo$Bir deqvamasu#raM duvasya | 3 RV.5.42. 11

aqyaM meq hastoq Baga#vAnaqyaM meq Baga#vattaraH | 
aqyaM me$ viqSvaBe$Shajoqya(gm) SiqvABi#mar.SanaH | 4 RV 10.60.12

ye te# saqhasra#maqyutaMq pASAq mRutyoq martyA#yaq hanta#ve | 
tAn. yaqj~jasya# mAqyayAq sarvAqnava# yajAmahe | 5
TB 3.10.8.2 

mRuqtyaveq svAhA# mRuqtyaveq svAhA$ | 6 T.A.6.58.1

oM namo Bagavate rudrAya viShNave mRutyu#rme pAqhi ||
prANAnAM granthirasi rudro mA# viSAqntakaH | 
tenAnnenA$pyAyaqsva || 7 T.A.6.75.1

namo rudrAya viShNave mRutyu#r me pAqhi || T.A.6.74.1
oM SAntiqH SAntiqH SAnti#H ||
--------------------------------------
22	camakaM
(TS 4.7.1.1 to 4.7.11.2)
prathamo&nuvAkaH
oM agnA#viShNU saqjoSha#seqmA va#rddhantu vAq~ggira#H | 
dyuqMnairvAje#Biq-rAga#taM || 
	
vAja#Sca me, 					prasaqvaSca# meq, 
praya#tiSca meq, 				prasi#tiSca me, 
dhIqtiSca# me,q 				kratu#Sca meq, 	
svara#Sca meq, 				Sloka#Sca me, 

SrAqvaSca# meq, 				Sruti#Sca me,q 	
jyoti#Sca meq, 				suva#Sca me, 
prAqNaSca# me, 				&pAqnaSca# me, 	
vyAqnaScaq me, 				&su#Sca me, 

ciqttaM ca# maq ,				AdhI#taM ca meq,	
vAkca# meq, 				mana#Sca meq, 
cakShu#Sca meq , 				Srotra#M ca meq, 
dakSha#Sca meq, 				bala#M ca maq, 
oja#Sca meq , 				saha#Sca maq, 	
Ayu#Sca me, 					jaqrA ca# ma, 
AqtmA ca# me, 				taqnUSca# meq, 	
Sarma# ca meq, 				varma# caq me,

&~ggA#ni ca meq,				&sthAni# ca meq, 
parU(gm)#Shi ca meq, 			SarI#rANi ca me || 1 (36)

dvitIyo&nuvAkaH
jyaiShThya#M ca maq, 			Adhi#patyaM ca me, 
maqnyuSca# meq, 				BAma#Scaq me,
&ma#Scaq me, 				&MBa#Sca me, 
jeqmA ca# me, 				mahiqmA ca# me, 

variqmA ca# me, 				prathiqmA ca# me, 
vaqrShmA ca# me, 			drAGuqyA ca# me,
vRuqddhaM ca# meq, 			vRuddhi#Sca me, 	
saqtyaM ca# me, 				SraqddhA ca# meq,

jaga#cca meq, 				dhana#M ca meq, 
vaSa#Sca meq, 				tviShi#Sca me, 
krIqDA ca# meq,				moda#Sca me, 	
jAqtaM ca# me, 				janiqShyamA#NaM ca me, 
sUqktaM ca# me, 				sukRuqtaM ca# me, 
viqttaM ca# meq, 				vedya#M ca me,   
BUqtaM ca# me, 				BaviqShyacca# me, 	
suqgaM ca# me, 				suqpatha#M  ca ma,

RuqddhaM ca# maq, 			Ruddhi#Sca me, 	
klRuqptaM ca# meq, 			klRupti#Sca me, 
maqtiSca# me, 				sumaqtiSca# me || 2 (38)

tRutIyo&nuvAkaH
SaM ca# meq, 					maya#Sca me, 	
priqyaM ca# me, 				&nukAqmaSca# meq, 
kAma#Sca me, 				saumanaqsaSca# me, 	
BaqdraM ca# meq, 				Sreya#Sca meq, 

vasya#Sca meq, 				yaSa#Sca meq, 	
Baga#Sca meq, 				dravi#NaM ca me, 
yaqntA ca# me, 				dhaqrtA ca# meq, 	
kShema#Sca meq, 				dhRuti#Sca meq, 

viSva#M ca meq,				maha#Sca me, 	
saMq~Mvicca# meq, 			j~jAtra#M ca meq,

sUSca# me, 					praqsUSca# meq, 	
sIra#M ca me, 					laqyaSca# ma ,

RuqtaM ca# meq,				&mRuta#M ca me,	
&yaqkShmaM caq me,			&nA#mayacca me, 
jIqvAtu#Sca me, 				dIrGAyuqtvaM ca# me, 
&namiqtraM caq me, 			&Ba#yaM ca me, 

suqgaM ca# meq, 				Saya#naM ca me, 	
sUqShA ca# me, 				suqdina#M ca me || 3 ( 36 )

caturttho&nuvAkaH
Urkca# me, 					sUqnRutA# ca meq,	 
paya#Sca meq, 				rasa#Sca me, 
GRuqtaM ca# meq, 				madhu# ca meq , 	
sagdhi#Sca meq, 				sapI#tiSca me, 

kRuqShiSca# meq, 				vRuShTi#Sca meq, 	
jaitra#M ca maq, 				audBi#dyaM ca me ,
raqyiSca# meq, 				rAya#Sca me , 	
puqShTaM ca# meq, 			puShTi#Sca me,


viqBu ca# me, 					praqBu ca# me, 	
baqhu ca# meq, 					BUya#Sca me,
pUqrNaM ca# me, 				pUqrNata#raM caq me, 
&kShi#tiSca meq, 				kUya#vAScaq me,

&nna#M caq me,				&kShu#cca me, 	
vrIqhaya#Sca meq, 				yavA$Sca meq, 
mAShA$Sca meq, 				tilA$Sca me, 	
muqdgASca# me, 				KaqlvA$Sca me, 

goqdhUmA$Sca me, 			maqsurA$Sca me, 
priqyaMga#vaScaq me, 			&Na#vaSca me,
SyAqmAkA$Sca me, 		nIqvArA$Sca me	|| 4 (38)

pa~jcamo&nuvAkaH
aSmA# ca meq, 				mRutti#kA ca me, 
giqraya#Sca meq, 				parva#tASca meq, 
sika#tASca meq, 				vanaqspata#yaSca meq, 
hira#NyaM caq me, 				&ya#Sca meq ,

sIsa#M ca meq, 				trapu#Sca me, 	
SyAqmaM ca# me, 				loqhaM ca# meq,
&gniSca# maq, 				Apa#Sca me, 	
vIqrudha#Sca maq, 				oSha#dhayaSca me, 

kRuShTapaqcyaM ca# me, 		&kRuShTapaqcyaM ca# me, 
grAqmyASca# me, 				paqSava# AraqNyASca# 
yaqj~jena# kalpantAM , 

~MviqttaM ca# meq, 			vitti#Sca me, 	
BUqtaM ca# me,q 				BUti#Sca meq, 
vasu# ca me, 					vasaqtiSca# meq, 	
karma# ca meq, 				Sakti#Scaq me,

&rtha#Sca maq, 				ema#Sca maq,		
iti#Sca meq, 					gati#Sca me || 5 (32)

ShaShTho&nuvAkaH
aqgniSca# maq indra#Sca meq, 		soma#Sca maq indra#Sca me, 
saviqtA ca# maq indra#Sca meq, 		sara#svatI ca maq indra#Sca me, 
pUqShA ca# maq indra#Sca meq, 		bRuhaqspati#Sca maq indra#Sca me, 
miqtraSca# maq indra#Sca meq, 		varu#NaSca maq indra#Sca meq,

tvaShTA# ca maq indra#Sca me, 		dhAqtA ca# maq indra#Sca meq, 
viShNu#Sca maq indra#Sca meq , 		&Svinau# ca maq indra#Sca me, 
maqruta#Sca maq indra#Sca meq, 		viSve# ca me, 
deqvA indra#Sca me, 				pRuthiqvI ca# maq indra#Sca meq,

&ntari#kShaM ca maq indra#Sca meq, 	dyauSca# maq indra#Sca meq, 
diSa#Sca maq indra#Sca me, 			mUqrddhA ca# maq indra#Sca me, 
praqjApa#tiSca maq indra#Sca me	|| 6 (21)

saptamo&nuvAkaH
aq(gm)qSuSca# me, 				raqSmiScaqme,	
&dA$ByaScaq me, 					&dhi#patiSca ma,
upAq(gm)qSuSca# me, 				&ntaryAqmaSca# ma, 
aindravAyaqvaSca# me, 				maitrAvaruqNaSca# ma,

ASviqnaSca# me, 					pratipraqsthAna#Sca me, 
SuqkraSca# me, 					maqnthI ca# ma,
AgrayaqNaSca# me, 				vaiSvadeqvaSca# me, 
dhruqvaSca# me, 					vaiSvAnaqraSca# ma,

RutugraqhASca# me, 				&tigrAqhyA$Sca ma, 
aindrAqgnaSca# me, 				vaiSvadeqvaSca# me,
marutvaqtIyA$Sca me, 				mAheqndraSca# ma, 
AdiqtyaSca# me, 					sAviqtraSca# me,
sArasvaqtaSca# me, 				pauqShNaSca# me, 
pAtnIvaqtaSca# me, 				hAriyojaqnaSca# me || 7 (28) 

aShTamo&nuvAkaH
iqddhmaSca# me, 					baqrq.hiSca# meq, 	
vedi#Sca meq, 					dhiShNi#yASca meq, 
sruca#Sca me, 					camaqsASca# meq, 	
grAvA#NaSca meq, 					svara#vaSca ma,

uparaqvASca# me, 					&dhiqShava#Ne ca me, 
droNakalaqSaSca# me, 				vAyaqvyA#ni ca me, 
pUtaqBRucca# ma, 					AdhavaqnIya#Sca maq, 
AgnI$ddhraM ca me, 				haviqrddhAna#M ca me, 

gRuqhASca# meq, 					sada#Sca me, 	
puroqDASA$Sca me, 				pacaqtASca# me,
&vaBRuqthaSca# me, 				svagAkAqraSca# me || 8 (22)

navamo&nuvAkaH
aqgniSca# me, 					GaqrmaSca# meq	
&rkaSca# meq, 					sUrya#Sca me, 
prAqNaSca# me, 					&SvameqdhaSca# me, 	
pRuthiqvI caq me,					&di#tiSca meq, 

diti#Sca meq, 						dyauSca# meq, 
Sakva#rIraq~ggula#yoq diSa#Sca me, 
yaqj~jena# kalpantAq-mRukca# meq, 
sAma# ca meq, 					stoma#Sca meq, 

yaju#Sca me, 						dIqkShA ca# meq, 
tapa#Sca ma, 						RuqtuSca# me , 
vraqtaM ca# me,					&horAqtrayo$r vRuqShTyA, 
bRu#hadrathantaqre ca# me 		 	yaqj~jena# kalpetAM || 9 (21)

daSamo&nuvAkaH
garBA$Sca me, 					vaqthsASca# meq, 	
tyravi#Sca me, 					tyraqvIca# me ,
dityaqvAT ca# me, 					dityauqhI ca# meq, 
pa~jcA#viSca me, 					pa~jcAqvI ca# me, 

trivaqthsaSca# me, 				trivaqthsA ca# me, 
turyaqvAT ca# me, 					turyauqhI ca# me, 
paShThaqvAT ca# me, 				paShThauqhI ca# ma, 
uqkShA ca# me, 					vaqSA ca# ma, 


RuShaqBaSca# me, 					veqhacca# me, 
&naqDvAn ca# me, 					dheqnuSca# maq, 

Ayu#r-yaqj~jena# kalpatAM, 				prAqNo yaqj~jena# kalpatA-
mapAqno yaqj~jena# kalpatAM , 			~MvyAqno yaqj~jena# kalpatAMq 
cakShu#r-yaqj~jena# kalpatAq(gg)q, 		Srotra#M ~Myaqj~jena# kalpatAMq 
mano# yaqj~jena# kalpatAMq , 			~MvAgyaqj~jena# kalpatA-
mAqtmA yaqj~jena# kalpatAM , 			~Myaqj~jo yaqj~jena# kalpatAM || 10 (29)

ekAdaSo&nuvAkaH
ekA# ca me, 							tiqsraSca# meq, 	
pa~jca# ca me, 						saqpta ca# meq, 
nava# ca maq, 						ekA#daSa ca meq, 
trayo#daSa ca meq, 					pa~jca#daSa ca me, 

saqptada#Sa ca meq, 					nava#daSa ca maq, 
eka#vi(gm)SatiSca meq, 					trayo#vi(gm)SatiSca meq, 
pa~jca#vi(gm)SatiSca me, 				saqptavi(gm)#SatiSca meq, 
nava#vi(gm)SatiSca maq, 				eka#tri(gm)Sacca meq, 

traya#stri(gm)Sacca meq, 				cata#sraSca meq, 
&ShTau ca# meq , 						dvAda#Sa ca meq, 
ShoDa#Sa ca me, 						vi(gm)SaqtiSca# meq, 
catu#rvi(gm)SatiSca meq, 				&ShTAvi(gm)#SatiSca meq 

dvAtri(gm)#Sacca meq, 					ShaTtri(gm)#Sacca me, 
catvAriq(gm)qSacca# meq , 				catu#ScacatvAri(gm)Sacca meq
&ShTAca#tvAri(gm)Sacca meq, 

vAja#Sca prasaqvaScA#piqjaScaq kratu#Scaq suva#Sca mUqrddhA caq vyaS~ji#yaScAntyAyaqnaScAntya#Sca BauvaqnaScaq Buva#naqScAdhi#patiSca | 11 (41) 
(TS 3.3.2.1)

iDA# devaqhUr manu#r yaj~jaqnIr bRuhaqspati#-rukthAmaqdAni# Sa(gm)siShaqd viSve#deqvAH sU$ktaqvAcaqH 
pRuthi#vimAtaqr mA mA# hi(gm)sIqr madhu# maniShyeq madhu# janiShyeq madhu# vakShyAmiq madhu# vadiShyAmiq madhu#matIM deqveByoq vAca#mudyAsa(gm) SuSrUqSheNyA$M manuqShye$ByaqstaM 
mA# deqvA a#vantu SoqBAyai# piqtaro &nu#madantu ||
oM SAntiqH SAntiqH SAnti#H ||
---------------------------------
23	puruSha sUktaM
(TA 3.12.1)
oM | saqhasra#SIr.ShAq puru#ShaH | 
saqhaqsrAqkShaH saqhasra#pAt | sa BUmi#M ~MviqSvato# vRuqtvA | 
atya#tiShThad daSA~gguqlaM | puru#Sha eqveda(gm) sarva$M | 
yadBUqtaM ~Myaccaq Bavya$M | uqtAmRu#taqtvasyeSA#naH | 
yadanne#nAtiqroha#ti | eqtAvA#nasya mahiqmA | 
atoq jyAyA(gg)#Scaq pUru#ShaH || 1

pAdo$&syaq viSvA# BUqtAni# | triqpAda#syAqmRuta#ndiqvi |
triqpAdUqrddhva udaiqt puru#ShaH | pAdo$syeqhA&&Ba#vAqtpuna#H |
tatoq viShvaq~g vya#krAmat | sAqSaqnAqnaqSaqne aqBi |
tasmA$d viqrADa#jAyata | viqrAjoq adhiq pUru#ShaH |
sa jAqto atya#ricyata | paqScAd BUmiqmatho# puqraH || 2

yat puru#SheNa haqviShA$ | deqvA yaqj~jamata#nvata |
vaqsaqnto a#syAsIqdAjya$M | grIqShma iqddhma-SSaqraddhaqviH |
saqptAsyA#san pariqdhaya#H | trissaqpta saqmidha#H kRuqtAH |
deqvA yadyaqj~jaM-ta#nvAqnAH | aba#ddhnaqn puru#ShaM paqSuM ||
taM ~Myaqj~jaM baqrq.hiShiq praukShann# | 
puru#ShaM jAqtama#graqtaH || 3

tena# deqvA aya#janta | sAqddhyA RuSha#yaScaq ye |
tasmA$d yaqj~jAth sa#rvaqhuta#H | saMBRu#taM pRuShadAqjyaM |
paqSU(gg)stA(gg)Sca#kre vAyaqvyAn# | 
AqraqNyAn-grAqmyAScaq ye | 
tasmA$d yaqj~jAth sa#rvaqhuta#H | RucaqH sAmA#ni jaj~jire |
CandA(gm)#si jaj~jireq tasmA$t | yajuqstasmA# dajAyata || 4

tasmAqdaSvA# ajAyanta | ye ke co#BaqyAda#taH |
gAvo# ha jaj~jireq tasmA$t | tasmA$jjAqtA a#jAqvaya#H |
yatpuru#ShaMq ~Mvya#dadhuH | kaqtiqdhA vya#kalpayann |
muKaMq kima#syaq kau bAqhU | kAvUqrU pAdA#vucyete |
brAqhmaqNo$&syaq muKa#mAsIt | bAqhU rA#jaqnya#H kRuqtaH || 5

UqrU tada#syaq yad vaiSya#H | paqdByA(gm) SUqdro a#jAyataH |
caqndramAq mana#so jAqtaH | cakShoq-ssUryo# ajAyata | 
muKAqdindra#ScAqgniSca# | prAqNAd vAqyu-ra#jAyata |
nAByA# AsIdaqntari#kShaM | SIqrShNo dyauH sama#varttata |
paqdByAM BUmiqr diSaqH SrotrA$t | 
tathA# loqkA(gm) a#kalpayann || 6

vedAqhameqtaM puru#ShaM maqhAnta$M | 
Aqdiqtyava#rNaMq tama#saqstu pAqre |
sarvA#Ni rUqpANi# viqcityaq dhIra#H | 
nAmA#ni kRuqtvABiqvadaqnq. yadAste$ |
dhAqtA puqrastAqdyamu#dA jaqhAra# | 
SaqkraH praviqdvAn praqdiSaqScata#sraH |
tameqvaM ~MviqdvAnaqmRuta# iqha Ba#vati | 
nAnyaH panthAq aya#nAya vidyate |
yaqj~jena# yaqj~ja-ma#yajanta deqvAH | 
tAniq dharmA#Ni prathaqmAnyA#sann | 
te haq nAka#M mahiqmAna#ssacante | 
yatraq pUrve# sAqddhyA-ssanti# deqvAH || 7
(oM SAntiqH SAntiqH SAnti#H ||) 
oM namo nArA#yaNAqya
----------------------------------

24	uttara nArAyaNaM
(TA 3.13.1)
aqdByassaMBU#taH pRuthiqvyai rasA$cca | 
viqSvaka#rmaNaqH sama#varttaqtAdhi# |
tasyaq tvaShTA# viqdadha#d rUqpame#ti | 
tatpuru#Shasyaq viSvaqmAjA#naqmagre$ | 1 

vedAqhameqtaM puru#ShaM maqhAnta$M | 
Aqdiqtyava#rNaqM tama#saqH para#stAt |
tameqvaM ~MviqdvAnaqmRuta# iqha Ba#vati | 
nAnyaH panthA# vidyaqte&ya#nAya | 2 
	
praqjApa#tiScaratiq garBe# aqntaH | 
aqjAya#mAno bahuqdhA vijA#yate |
tasyaq dhIrAqH pari#jAnantiq yoni$M | 
marI#cInAM paqdami#cCanti veqdhasa#H | 3 

yo deqveByaq Ata#pati | yo deqvAnA$M puqrohi#taH | 
pUrvoq yo deqveByo# jAqtaH | namo# ruqcAyaq brAhma#ye | 4 

ruca#M brAqhma-~jjaqnaya#ntaH | deqvA agreq tada#bruvann | 
yastvaiqvaM brA$hmaqNo viqdyAt | 
tasya# deqvA asaqnvaSe$ | 5 

hrISca# te laqkShmIScaq patnyau$ | aqhoqrAqtre pAqrSve | 
nakSha#trANi rUqpaM | aqSvinauq vyAtta$M |
iqShTaM ma#niShANa | aqmuM ma#niShANa | sarva#M maniShANa || 6 
----------------------------------------------

25	mahA nArAyaNaM
(TA 6.11.1)
saqhaqsraqSIr#.ShaM deqvaqM ~MviqSvAkSha#M ~MviqSva Sa#MBuvaM |
viSva#M nAqrAya#NaM deqvaqmaqkShara#M paraqmaM paqdaM || 1 

viqSvataqH para#mAnniqtyaqM ~MviqSvaM nA#rAyaqNa(gm) ha#riM |
viSva#meqvedaM puru#Shaq stadviSvaq-mupa#jIvati || 2 

patiqM ~MviSva#syAqtmeSva#raq(gm)q SASva#ta(gm) Siqvama#cyutaM |
nAqrAyaqNaM ma#hAj~jeqyaqM ~MviqSvAtmA#naM paqrAya#NaM || 3 

nAqrAyaqNa pa#ro jyoqtiqrAqtmA nA#rayaqNaH pa#raH || 4 

nAqrAyaqNa pa#raM braqhmaq taqttvaM nA#rAyaqNaH pa#raH |
nAqrAyaqNa pa#ro dhyAqtAq dhyAqnaM nA#rAyaqNaH pa#raH |
yacca# kiq~jcij-ja#gath saqrvaqM dRuqSyate$ SrUyaqte&pi# vA |
anta#r baqhiSca# tath saqrvaqM ~MvyAqpya nA#rAyaqNaH sthi#taH || 5 

ana#ntaqmavya#yaM kaqvi(gm) sa#muqdre&nta#M ~MviqSvaSa#MBuvaM |
paqdmaqkoqSa-pra#tIkAqSaq(gm)q hRuqdaya#M cApyaqdhomu#KaM || 6 

adho# niqShTyA vi#tastyAqnteq nAqByAmu#pariq tiShTha#ti |
jvAqlaqmAqlAku#laM BAqtIq viqSvasyA#yataqnaM ma#hat || 7

santa#ta(gm) SiqlABi#stuq laMba#tyA koSaqsanni#BaM |
tasyAnte# suShiqra(gm) sUqkShmaM tasmi$nth saqrvaM prati#ShThitaM || 8 

tasyaq maddhye# maqhAna#gnir viqSvArci#r viqSvato# muKaH |
so&gra#Buqg viBa#jan tiqShThaqnnAhA#ra-majaqraH kaqviH || 9 
	
tiqryaqgUqrddhva ma#dhaSSAqyIq raqSmaya#stasyaq santa#tA |
saqntAqpaya#ti svaM deqhamApA#datalaq masta#gaH |
tasyaq maddhyeq vahni# SiKA aqNIyo$rddhvA vyaqvasthi#taH || 10 

nIqlato# yada# maddhyaqsthAqd viqdyulle#Kevaq BAsva#rA |
nIqvAraq SUka#vattaqnvIq pIqtA BA$svatyaqNUpa#mA || 11 

tasyA$H SiKAqyA ma#ddhye paqramA$tmA vyaqvasthi#taH |
sa brahmaq sa SivaqH sa hariqH sendraqH so&kSha#raH paraqmaH svaqrAT || 12 

Ruqta(gm) saqtyaM pa#raM braqhmaq puqruSha#M kRuShNaq pi~gga#laM | 
Uqrddhvare#taM ~Mvi#rUpAqkShaqM ~MviqSvarU#pAyaq vai namoq nama#H || 

nAqrAqyaqNAya# viqdmahe# vAsudeqvAya# dhImahi | 
tanno# viShNuH pracoqdayA$t ||

viShNoqrnuka#M ~MvIqryA#Niq pravo#caMq ~MyaH pArtthi#vAni vimaqme rajA(gm)#siq yo aska#BAyaq-dutta#ra(gm) saqdhastha#M ~MvicakramAqNa- streqdhoru#gAqyo viShNo#-raqrATa#masiq viShNo$H pRuqShThama#siq viShNoqH S~japtre$sthoq viShNoq-ssyUra#siq viShNo$r dhruqvama#si vaiShNaqvama#siq viShNa#ve tvA || 
viShNave nArAyaNAya namaH || 
(oM SAntiH SAntiH SAnti#H ||)
-----------------------
26	GoSha SAnti
(TA 7.42.1)
Sannoq vAta#H pavatAM mAtaqriSvAq Sanna# stapatuq sUrya#H |
ahA#niq SaM Ba#vantu naq SSa(gm) rAtriqH prati#dhIyatAM ||
SamuqShA noq vyu#cCatuq SamA#diqtya ude#tu naH |
SiqvA naq SSanta#mABava sumRuDIqkA sara#svati | 
mAteq vyo#ma saqndRuSi# || 
iDA#yaiq vAstva#si vAstuqmadvA$stuqmanto# BUyAsmaq mA vAsto$SCiths mahyavAqstu ssa BU#yAqt yo$&smAn 
dveShTiq yaM ca# vaqyaM dviqShmaH ||
praqtiqShThA&si# pratiqShThAva#nto BUyAsmaq mA pra#tiqShThAyA$Ciths mahya pratiqShTha ssa BU#yAqt yo$&smAn dveShTiq yaM ca# vaqyaM dviqShmaH || 
AvA#ta vAhi BeShaqjaM vi vA#ta vAhiq yadrapa#H | 
tva(gm) hi viqSvaBe#Shajo deqvAnA$M dUqta Iya#se ||
dvAviqmau vAtau# vAtaq AsindhoqrApa#rAqvata#H | 
dakSha#M me aqnya AqvAtuq parAq&nyo vA#tuq yadrapa#H || 1

yadaqdo vA#ta te gRuqhe#&mRuta#sya niqdhir. hiqtaH | 
tato# no dehi jIqvaseq tato# no dhehi BeShaqjaM |
tato# noq mahaq Ava#haq vAtaq AvA#tu BeShaqjaM ||
SaMqBUr-ma#yoqBUr no# hRuqde praNaq AyU(gm)#Shi tAriShat |
indra#sya gRuqho#&siq taM tvAq pra#padyeq saguqssASva#H |
saqha yanmeq astiq tena# || 
BUH prapa#dyeq BuvaqH prapa#dyeq suvaqH prapa#dyeq BUrBuvaqssuvaqH prapa#dye vAqyuM prapaqdye &nA$rttAM deqvatAqM prapaqdye-&SmA#namAKaqNaM prapa#dye praqjApa#ter brahmakoqSaM 
brahmaq prapa#dyaq oM prapa#dye || 
aqntari#kShaM ma uqrva#ntara#M bRuqhadaqgnayaqH parva#tAScaq yayAq vAta#H svaqstyA sva#stiq mAM tayA$ svaqstyA sva#stiq mAna#sAni || 
prANA#pAnau mRuqtyor mA# pAtaqM prANA#pAnauq mA mA# hAsiShTaqM mayi# meqdhAM mayi# praqjAM mayyaqgni stejo# dadhAtuq mayi# meqdhAM mayi# praqjAM mayIndra# indriqyaM da#dhAtuq mayi# meqdhAM mayi# praqjAM mayiq sUryoq BrAjo# dadhAtu || 2

dyuqBiraqktuBiqH pari#pAta-maqsmAnari#ShTeBiraSvinAq sauBa#geBiH | 
tanno# miqtro varu#No mAmahantAq-madi#tiqH-sindhu#H pRuthiqvI uqtadyauH ||
kayA# naSciqtra ABu#vadUqtI saqdAvRu#dhaq ssaKA$ | 
kayAq Saci#ShThayA vRuqtA ||
kastvA# saqtyo madA#nAqM ma(gm)hi#ShTho mathsaqdandha#saH | 
dRuqDhA ci#dAqrujeq vasu# || 
aqBI Shu Naq ssaKI#nA-maviqtA ja#ritRUqNAM | 
SaqtaM Ba#vAsyUqtiBi#H ||
vaya#ssupaqrNA upa#seduqrindra#M priqyame#dhAq RuSha#yoq nAdha#mAnAH | 
apa# dhvAqntamU$rNuqhi pUqrddhi cakShu#r mumuqgdhya#smAnniqdhaye#va baqddhAn || 3

Sanno# deqvIraqBiShTa#yaq Apo# Bavantu pIqtaye$ | 
SaMyoraqBisra#vantu naH ||
ISA#nAq vAryA#NAMq kShaya#ntI Scar.ShaNIqnAM | 
aqpo yA#cAmi BeShaqjaM ||
suqmiqtrA naq Apaq oSha#dhaya ssantu durmiqtrAstasmai# BUyAsuqr yo$&smAn dveShTiq yaM ca# vaqyaM dviqShmaH || 
Apoq hi ShThA ma#yoqBuvaqstA na# Uqrje da#dhAtana | 
maqhe raNA#yaq cakSha#se |
yo va#H Siqvata#moq rasaqstasya# BAjayateqha na#H | 
uqSaqtIri#va mAqtara#H |
tasmAq ara#M gamAma voq yasyaq kShayA#yaq jinva#tha | 4

Apo# jaqnaya#thA ca naH ||
pRuqthiqvI SAqntA sA&gninA# SAqntA sA me# SAqntA Suca(gm)# Samayatu | 
aqntari#kSha(gm) SAqntaM tad vAqyunA# SAqntaM tanme# SAqnta(gm) Suca(gm)# Samayatu | 
dyauH SAqntA sA&&diqtyena# SAqntA sA me# SAqntA Suca(gm)# Samayatu || 
pRuqthiqvI SAnti#-raqntari#kShaq(gm)q SAntiqr dyau SSAntiqr 
diSaqH SAnti#-ravAntara diqSAH SAnti#-raqgni SSAnti#r
vAqyuSSAnti#-rAdiqtya SSAnti#ScaqndramAq SSAntiqr
nakSha#trANiq SAntiq-rApaqSSAntiq-roSha#dhayaq SSAntiqr
vanaqspata#yaq SSAntiqr gau SSAnti#-raqjA SAntiq-raSvaq 
SSAntiqH puru#Shaq SSAntiqr bramaq SAnti#r 
brAhmaqNa SSAntiq SSAnti#-reqva SAntiq 
SSAnti#r me astaq SAnti#H || 

tayAq&ha(gm) SAqntyA sa#rva SAqntyA mahya#M dviqpadeq catu#Shpade caq SAnti#M karomiq SAnti#r me astuq SAnti#H || 

ehaq SrIScaq hrIScaq dhRuti#Scaq tapo# meqdhA pra#tiqShThA SraqddhA saqtyaM dharma#ScaiqtAniq motti#ShThantaq-manUtti#ShThantuq mAmAq(gg)q SrIScaq hrIScaq dhRuti#Scaq tapo# meqdhA pra#tiqShThA SraqddhA saqtyaM dharma#ScaiqtAni# mAq mA hA#siShuH || 
udAyu#ShA svAqyuShodoSha#dhInAq(gm)q raseqnot paqrjanya#syaq SuShmeqNoda#sthA-maqmRutAq(gm)q anu# ||
taccakShu#r deqvahi#taM puqrastA$cCuqkramuqccara#t || 

paSye#ma Saqrada#SSaqtaM jIve#ma Saqrada#SSaqtaM nandA#ma Saqrada#SSaqtaM modA#ma Saqrada#SSaqtaM BavA#ma Saqrada#SSaqta(gm) SRuqNavA#ma Saqrada#SSaqtaM prabra#vAma Saqrada#SSaqta-majI#tAsyAma Saqrada#SSaqtaM jokcaq sUrya#M dRuqSe || 5

ya uda#gAn mahaqto&rNavA$n viqbrAja#mAna-ssariqrasyaq maddhyAqthsa mA# vRuShaqBo lo#hitAqkSha ssUryo# vipaqScin mana#sA punAtu || 

brahma#Naq Scota#nyasiq brahma#Na AqNI sthoq brahma#Na Aqvapa#namasi dhAriqteyaM pRu#thiqvI brahma#NA maqhI 
dhA#riqta-me#nena maqhadaqntari#kShaqM diva#M dAdhAra pRuthiqvI(gm) sade#vAMq-yadaqhaM-vedaq tadaqhaM dhA#rayANiq mAmadvedo&dhiq visra#sat || 
meqdhAqmaqnIqShe mA&&vi#SatA(gm) saqmIcI# BUqtasyaq BavyaqsyAva#ruddhyaiq sarvaqmAyu#rayANiq 
sarvaqmAyu#rayANi || 
AqBir gIqrBir yadato# na UqnamApyA#yaya harivoq varddha#mAnaH | 
yaqdA stoqtRuByoq mahi# goqtrA ruqjAsi# BUyiShThaqBAjoq adha#te SyAma | 
brahmaq prAvA#diShmaq tannoq mA hA#sIt || 6c
|| oM SAntiqH SAntiqH SAnti#H ||
<lang=eng>(Shanti Japam ends )
-----------------------------

27	hiraNyagarBa sUktaM 
(TS 4.1.8.3)
hiqraqNyaqgaqrBa ssama#vartaqtAgre# BUqtasya# jAqtaH patiqreka# AsIt | 
sa dA#dhAra pRuthiqvIM dyAmuqtemAM kasmai# deqvAya# haqviShA# vidhema || 
	
2.	yaH prA#Naqto ni#miShaqto ma#hiqtvaikaq id-rAjAq jaga#to baqBUva# | 
ya ISe# aqsya dviqpadaqScatu#ShpadaHq kasmai# deqvAya# haqviShA# vidhema || 

3.	ya A$tmaqdA ba#laqdA yasyaq viSva# uqpAsa#te praqSiShaqM ~Myasya# deqvAH | 
yasya# CAqyA&mRutaqM ~Myasya# mRuqtyuH kasmai# deqvAya# haqviShA# vidhema ||

4.	yasyeqme hiqmava#nto mahiqtvA yasya# samuqdra raqsayA# saqhA&&huH | 
yasyeqmAH praqdiSoq yasya# bAqhU kasmai# deqvAya# haqviShA# vidhema ||

5.	yaM kranda#sIq ava#sA tastaBAqne aqByaikShe#tAMq mana#sAq reja#mAne | 
yatrAdhiqsUraq udi#tauq vyetiq kasmai# deqvAya# haqviShA# vidhema ||

6.	yenaq dyauruqgrA pRu#thiqvI ca# dRuqDhe yenaq suva#H staBiqtaM ~Myenaq nAka#H | 
yo aqntari#kSheq raja#so viqmAnaHq kasmai# deqvAya# haqviShA# vidhema ||

7.	Apo# haq yanma#haqtIr viSvaqmAyaqn dakShaqM dadhA#nA jaqnaya#ntIraqgniM | 
tato# deqvAnAq-nnira#vartaq-tAsuqrekaHq kasmai# deqvAya# haqviShA# vidhema ||

8.	yaSciqdApo# mahiqnA paqryapa#Syaqd dakShaqM dadhA#nA jaqnaya#ntIraqgniM | 
yo deqveShvadhi# deqva yekaq AsIqt kasmai# deqvAya# haqviShA# vidhema ||
oM SAntiH SAntiH SAnti#H ||
-------------------------------------------
28	veda kANDa taittirIya saMhitA
28.1	 prathamakANDe prathamapraSnaH prathamapa~jcAtiH 
(TS 1.1.1.1)
iqShetvoqrjetvA# vAqyava#H stho pAqyava#H stha deqvova#ssaviqtA prArpa#yatuq SreShTha#tamAyaq karma#Naq 
A pyA#yaddhva-maGniyA devaBAqga-mUrja#svatIqH paya#svatIH praqjAva#tI-ranamIqvA a#yaqkShmA mA va#H steqna I#Sataq mA&GaSa(gm)#so ruqdrasya# heqtiH pari#vo vRuNaktu dhruqvA aqsmin gopa#tau syAta baqhvIr yaja#mAnasya 
paqSUn pA#hi || 

28.2	 dvitIyakANDe prathamapraSnaH prathamapa~jcAtiH 
(TS 2.1.1.1)
vAqyaqvya(gg)# SveqtamA la#Betaq BUti#kAmo vAqyur vai kShepi#ShThA deqvatA# vAqyumeqva svena# BAgaqdheyeqnopa#- dhAvatiq sa eqvainaMq BUti#M gamayatiq Bava#tyeqvAti#kShiprA deqvatetyA#huqssaina#-mISvaqrA praqdahaq ityeqtameqva santa#M ~MvAqyave# niqyutva#taq A la#Beta niqyudvA a#syaq 
dhRuti#r dhRuqta eqva BUtiqmupaiqtyapra#dAhAyaq Bava#tyeqva [ ] 
<lang=eng>(We have shown only 50 padams of respective panchaatis here. This sentence does not stop at the end of the <lang=eng>panchaati , indicated by the [ ] and continues till a natural “ruk” stop comes, which please note)

28.3	 tRutIyakANDe prathamapraSnaH prathamapa~jcAtiH 
(TS 3.1.1.1)
praqjApa#tirakAmayata praqjA-ssRu#jeqyetiq satapo#&tapyataq 
sa saqrpAna#sRujataq so#&kAmayata praqjAssRu#jeqyetiq 
sa dviqtIya#matapyataq sa vayA(gg)#syasRujataq 
so#&kAmayata praqjAssRu#jeqyetiq sa tRuqtIya#matapyataq 
sa eqtaM dI$kShitavAqda-ma#paSyaqt tama#vadaqttatoq vai 
sa praqjA a#sRujataq yat tapa#staqptvA dI$kShitavAqdaM
~Mvada#ti praqjA eqva tadyaja#mAnaH [ ]

28.4	caturthakANDe prathamapraSnaH prathamapa~jcAtiH 
(TS 4.1.1.1)
yuq~jjAqnaH pra#thaqmaM mana#staqtvAya# saviqtA dhiya#H | 
aqgniM jyoti#r niqcAyya# pRuthiqvyA addhyA&Ba#rat || 
yuqktvAyaq mana#sA deqvAnth suva#ryaqto dhiqyA divaM$ | 
bRuqhajjyoti#H kariShyaqta ssa#viqtA pra su#vAtiq tAn || 
yuqktenaq mana#sA vaqyaM deqvasya# saviqtu ssaqve | 
saqvaqrgeyA#yaq Saktyai$ || 
yuq~jjateq mana# uqta yu#~jjateq dhiyoq viprAq vipra#sya bRuhaqto vi#paqScita#H | 
vi hotrA# dadhe vayunAq videkaq it [ ]  

28.5	pa~jcamakANDe prathamapraSnaH prathamapa~jcAtiH 
(TS 5.1.1.1)
sAqviqtrANi# juhotiq prasU$tyai caturgRuhIqtena# juhotiq catu#ShpAdaH paqSava#H paqSUneqvAva# rundheq ca#tasroq diSo# diqkShve#va prati# tiShThatiq CandA(gm)#si deqveByo &pA$krAmaqnna vo# &BAqgAni# haqvyaM ~Mva#kShyAmaq itiq teBya# eqtacca#turgRuhIqtama#dhArayan puronuvAqkyA#yai yAqjyA#yai deqvatA#yai vaShaTkAqrAyaq yacca#turgRuhIqtaM juqhotiq CandA(gg)#syeqva tat prI#NAtiq tAnya#sya prIqtAni# deqveByo# haqvyaM ~Mva#hantiq yaM kAqmaye#ta [ ] 

28.6	ShaShTakANDe prathamapraSnaH prathamapa~jcAtiH 
(TS 6.1.1.1)
prAqcina#va(gm)SaM karoti devamanuqShyA diSoq vya#Bajantaq prAcI$ndeqvA da#kShiqNA piqtara#H praqtIcIM$ manuqShyA# udI#cI(gm) ruqdrA yat prAqcIna#va(gm)SaSaM kaqroti# devaloqkameqva 
tadyaja#mAna uqpAva#rttateq pari# Srayatyaqntar.hi#toq hi de#valoqko ma#nuShyaloqkAnnAsmAl ~MloqkAth sve#tavya 
miqvetyA#huqH kohi tadvedaq yadyaqmuShmi#n ~Mloqke&sti# vAq naveti# diqkShva#tI kAqSAn ka#roti [ ]

28.7	saptamakANDe prathamapraSnaH prathamapa~jcAtiH -(TS 7.1.1.1)
praqjana#naqM jyoti#-raqgnir-deqvatA#nAqM jyoti#r viqrAT Canda#sAqM jyoti#r-viqrAD-vAqco$&gnau santi#ShThate 
viqrAja#maqBi saM pa#dyateq tasmAqt tajjyoti#rucyateq dvau stomau$ prAtassavaqnaM ~Mva#hatoq yathA$ prAqNaScA#-
pAqnaScaq dvau mAddhya#ndinaq(gm)q sava#naMq ~MyathAq cakShu#Scaq Srotra#~jcaq dvau tRu#tIyasavaqnaM ~MyathAq vAkca# pratiqShThA caq puru#Shasammitoq vA eqSha yaqj~jo&sthU#riH [ ]

28.8	saptamakANDe pa~jcamapraSnaH antyapa~jcAtiH 
TS 7.5.25.2
saqmuqdra uqdara#maqntari#kShaM pAqyur dyAvA#pRuthiqvI AqNDau grAvAq Sepaqssomoq-retoq yajja#~jjaqByateq tadvi dyo#tateq yadvi#dhUnuqte tath sta#nayatiq yanmeha#tiq tad va#r.Shatiq vAgeqvAsyaq vAgahaqr vA aSva#syaq jAya#mAnasya mahiqmA puqrastA$jjAyateq rAtri#renaM mahiqmA paqScAdanu#jAyata eqtau vai ma#hiqmAnAqvaSva#maqBitaqH saM ba#BUvatuqrq. hayo# deqvAna#vahaqdarvA&su#rAn. vAqjI 
ga#ndhaqrvAnaSvo# manuqShyA$n thsamuqdro vA aSva#syaq yoni# ssamuqdro bandhu#H || 

28.9	 taittirIya yajubrAhmaNaM prathamAShTake prathamapraSnaH prathama daSini
TB 1.1.1.1
brahmaq sandha#ttaMq tanme# jinvataM | 
kShaqtra(gm) sandha#ttaMq tanme# jinvataM | 
iShaq(gm)q sandha#ttaMq tAmme# jinvataM | 
Urjaq(gm)q sandha#ttaMq tAmme# jinvataM |
raqyi(gm) sandha#ttaMq tAmme# jinvataM | 
puShTiq(gm)q sandha#ttaMq tAmme# jinvataM |
praqjA(gm) sandha#ttaMq tAmme# jinvataM | 
paqSUnth sandha#ttaMq tAnme# jinvataM | 
stuqto#&siq jana#dhAH | 
deqvAstvA# SukraqpAH praNa#yantu || [ ] 
suqvIrA$H praqjAH pra#jaqnayaqn parI#hi | 

28.10	dvitIyAShTake prathamapraSnaH prathama daSini
TB 2.1.1.1
a~ggi#rasoq vai saqtramA#sata | 
teShAMq pRuS~ji#r GarmaqdhugA#sIt | 
sarjIqSheNA#jIvat | te$&bruvann | 
kasmaiq nu saqtramA$smahe | 
ye$&syA oSha#dhIqr na jaqnayA#maq iti# | 
te diqvo vRuShTi#masRujanta | 
yAva#ntaH stoqkA aqvApa#dyanta | 
tAva#tIq-roSha#dhayo&jAyanta | 
tA jAqtAH piqtaro# viqSheNA# liMpann || [ ] 
tAsAM$ jaqgdhvA rupyaqntyait | 

28.11	tRutIyAShTake prathamapraSnaH prathama daSini
TB 3.1.1.1 
aqgnirna#H pAtuq kRutti#kAH | nakSha#traM deqvami#ndriqyaM | 
iqdamA#sAM ~MvicakShaqNaM | haqvirAqsaM ju#hotana | 
yasyaq BAnti# raqSmayoq yasya# keqtava#H | 
yasyeqmA viSvAq Buva#nAniq sarvA$ | 
sa kRutti#kABi-raqBi saMq~MvasA#naH | 
aqgnir no# deqvassu#viqte da#dhAtu | 
praqjApa#te rohiqNI ve#tuq patnI$ | 
viqSvarU#pA bRuhaqtI ciqtraBA#nuH || [ ]
sA no# yaqj~jasya# suviqte da#dhAtu | 

28.12	tRutIyAShTake navamapraSnaH prathama daSini
TB 3.9.1.1
praqjApa#ti-raSvameqdhama#sRujata | 
so$&smAthsRuqShTo-&pA$krAmat | 
tama#ShTAdaqSiBiqranuq prAyu#~gkta | tamA$pnot | 
tamAqptvA &ShTA#daqSiBiq-ravA#rundha | yada#ShTAdaqSina# AlaqByante$ | 
yaqj~jameqva tairAqptvA yaja#mAqno &va#rundhe | 
saMq~Mvaqthsaqrasyaq vA eqShA pra#tiqmA | yada#ShTAdaqSina#H | 
dvAda#Saq mAsAqH pa~jcaqrtava#H | saqM~Mvaqthsaqro$&ShTA daqSaH || 

28.13	tRutIyAShTake navamapraSnaH antya daSini
TB 3.9.23.2
yad da#r.SapUrNamAqsau yaja#te | 
aSva#syaiqva meddhya#sya paqdepa#de juhoti | 
eqtada#nukRuti ha smaq vai puqrA | 
aSva#syaq meddhya#sya paqdepa#de juhvati | 
yo vA aSva#syaq meddhya#sya viqvartta#naMq ~Mveda# | 
aSva#syaiqva meddhya#sya viqvartta#ne vivarttane juhoti | 
aqsau vA A#diqtyo&Sva#H | 
sa A#havaqnIyaqmAga#cCati | tadviva#rttate | 
yada#gnihoqtraM juqhoti# | 
aSva#syaiqva meddhya#sya viqvartta#ne vivarttane juhoti | 
eqtada#nukRuti ha smaq vai puqrA | 
aSva#syaq meddhya#sya viqvartta#ne vivarttane juhvati | 

28.14	kATake prathama praSnaH prathama daSini
TB 3.10.1.1
saMq.j~jAna#M ~Mviqj~jAna#M praqj~jAna#M jAqnada#BijAqnat | 
saMqkalpa#mAnaM praqkalpa#mAna-mupaqkalpa#mAnaq-mupa#klRuptaM klRuqptaM | 
Sreyoq vasI#ya Aqyath saMBU#taM BUqtaM | 
ciqtraH keqtuH praqBAnAqBAn-thsaMqBAn | 
jyotiShmAq(gg)q steja#svAnAqtapaq(gg)q stapa#nnaBiqtapann# | 
roqcaqno roca#mAna-SSoBaqna-SSoBa#mAnaH kaqlyANa#H |
dar.SA# dRuqShTA da#r.SaqtA viqSvarU#pA sudar.SaqnA | 
AqpyAya#mAnAq pyAya#mAnAq pyAyA# sUqnRuterA$ | 
AqpUrya#mANAq pUrya#mANA pUqraya#ntI pUqrNA 
pau$rNamAqsI | 
dAqtA pra#dAqtA&&naqndo moda#H pramoqdaH || [ ] 
AqveqSaya#nniveqSaya$nth saMq~MveSa#naqH sa(gm)SA$nta-SSAqntaH | 

28.15	kATake tRutIyapraSnaH antya daSini
TB 3.12.9.8
tasyaiqvAtmA pa#daqvittaM ~Mvi#ditvA |
na karma#NA lipyateq pApa#kena | 
pa~jca#pa~jcAqSata# striqvRuta# ssaM~MvathsaqrAH |
pa~jca#pa~jcAqSata#H pa~jcadaqSAH | 
pa~jca#pa~jcAqSata# ssaptadaqSAH |
pa~jca#pa~jcAqSata# ekaviq(gm)qSAH | 
viqSvaqsRujA(gm)# saqhasra#saM~MvathsaraM |
eqtenaq vai vi#SvaqsRu#ja iqdaM ~MviSva#masRujanta |
yadviSvaq-masRu#janta | tasmA$dviSvaqsRuja#H | 
viSva#menAqnanuq prajA#yate |
brahma#Naq-ssAyu#jya(gm) saloqkatAM$ ~Myanti | 
eqtA sA#meqva deqvatA#nAq(gm)q sAyu#jyaM | 
sAqrShTitA(gm)# samAna loqkatAM$ ~Myanti | 
ya eqtadu#paqyanti# | ye cai#naqt prAhu#H |
yeBya#Scainaqt prAhu#H || 

28.16	AraNyake prathamapraSnaH prathama daSini
TA 1.1.1
BaqdraM karNe#BiH SRuNuqyAma# devAH | 
BaqdraM pa#SyemAqkShaBiqr yaja#trAH | 
sthiqraira~ggai$stuShThuqvA(gm) sa#staqnUBi#H | 
vyaSe#ma deqvahi#taMq ~MyadAyu#H | 
svaqsti naq indro# vRuqddhaSra#vAH | 
svaqsti na#H pUqShA viqSvave#dAH | 
svaqsti naqstArkShyoq ari#ShTanemiH | 
svaqsti noq bRuhaqspati#r dadhAtu | 
Apa#mApA-maqpassarvA$H | aqsmA-daqsmA-diqto& muta#H || [ ] 
aqgnirvAqyuScaq sUrya#Sca | 

28.17	AraNyake daSamapraSnaH antya daSini (TA 6.80.1)
tasyaiqvaM ~MviqduSho# yaqj~jasyAqtmA yaja#mAna-SraqddhApatnIq SarI#ra-miqddhmamuroq vediqr-lomA#ni baqrq.hir-veqda-SSiKAq hRuda#yaMq ~MyUpaqH kAmaq Ajya#M maqnyuH paqSu-stapoq&gnir-dama#-SSamayiqtA dakShi#NAq-vAgGotA$ prAqNa u#dgAqtA ,

cakShu#raddhvaqryur-manoq brahmAq Srotra#maqgnI- dyAvaqddhriya#teq sA dIqkShA yadaSnA#tiq taddhaviqr-yatpiba#tiq tada#sya somapAqnaM ~Myadrama#teq tadu#paq sadoq yath saMqcara#-tyupaqviSa#-tyuqttiShTha#te caq sapra#vaqrgyo# yanmuKaMq tadA#havaqnIyoq yA vyAhRu#ti-rAhuqtir-yada#sya ,

viqj~jAnaMq tajjuqhotiq yathsAqyaM prAqtara#ttiq tathsaqmidhaMq yatprAqtar maqddhyandi#na sAqyaM caq tAniq 
sava#nAniq ye a#horAqtre te da#r.SapUrNamAqsau ye$rddha mAqsAScaq mAsA$Scaq te cA#turmAqsyAniq 
ya Ruqtavaqste pa#SubaqndhA ye sa#M~MvathsaqrASca# parivathsaqrAScaq te&ha#r-gaqNA-ssa#rva vedaqsaM ~MvA ,

eqtath saqtraM ~Myanmara#NaMq tada#vaqBRutha# eqtadvai ja#rAmarya-magnihoqtra(gm) saqtraM ~Mya eqvaM ~MviqdvA-nu#daqgaya#ne praqmIya#te deqvAnA#meqva ma#hiqmAna#M gaqtvA&&diqtyasyaq sAyu#jyaM ,

gacCaqtyathaq yo da#kShiqNe praqmIya#te pitRuqNA-meqva ma#hiqmAna#M gaqtvA caqndrama#saq ssAyu#jya(gm) saloqkatA#-mApnotyeqtau vai sU$ryA candraqmasau$r-mahiqmAnau$ brAhmaqNo viqdvA-naqBija#yatiq tasmA$d 
braqhmaNo# mahiqmAna# mApnotiq tasmA$d braqhmaNo# mahiqmAna#-mityupaqniShat || 
oM SAntiqH SAntiqH SAnti#H ||
---------------------------
29	RucAM prAcI
(TB 3.12.9.1)
RuqcAM prAcI# mahaqtI digu#cyate | 
dakShi#NA-mAhuqr yaju#ShA-mapAqrAM |
atha#rvaNAq-mag~gi#rasAM praqtIcI$ | 
sAmnAq-mudI#cI mahaqtI digu#cyate | 
RuqgBiH pU$rvAqhNe diqvi deqva I#yate | 
yaqjuqrveqde ti#ShThatiq maddhyeq ahna#H |
sAqmaqveqdenA$stamaqye mahI#yate | 
vedaiq-raSU$nya-striqBire#tiq sUrya#H | 
RuqgByo jAqtA(gm) sa#rvaqSo mUrtti#-mAhuH | 
sarvAq gati#r yAjuqShI haiqva SaSva#t || 1 

sarvaqM teja# ssAmarUqpya(gm) ha# SaSvat | 
sarva# heqdaM brahma#NA haiqva sRuqShTaM |
RuqgByo jAqtaM ~MvaiSyaqM ~MvarNa#-mAhuH |
yaqjuqrveqdaM kSha#triqyasyA#huqr yoni$M |
sAqmaqveqdo brA$hmaqNAnAqM prasU#tiH | 
pUrveq pUrve$Byoq vaca# eqta-dU#cuH |
Aqdaqrq.Sa-maqgniM ci#nvAqnAH | 
pUrve# viSvaqsRujoq&mRutA$H | 
SaqtaM~M va#r.ShasahaqsrANi# | dIqkShiqtA ssaqtra-mA#sata || 2

tapa# AsId gRuqhapa#tiH | brahma# braqhmABa#vath svaqyaM |
saqtya(gm) haq hotai#ShAq-mAsI$t | 
yad vi#SvaqsRujaq Asa#ta | 
aqmRuta#-meByaq uda#gAyat | saqhasra#M parivathsaqrAn | 
BUqta(gm) ha# prastoqtaiShAq-mAsI$t | 
BaqviqShyat prati# cAharat | prAqNo a#ddhvaqryu-ra#Bavat | 
iqda(gm) sarvaq(gm)q siShA#satAM || 3

aqpAqno viqdvAnAqvRuta#H | pratiq prAti#ShTha-daddhvaqre |
AqrttaqvA u#pagAqtAra#H | saqdaqsyA# Ruqtavo#&Bavan |
aqrddhaqmAqsAScaq mAsA$Sca | caqmaqsAq-ddhvaqryaqvo&Ba#van | 
aSa(gm)# saqd brahma#Naq-steja#H | aqcCAqvAqko&Ba#vaqd yaSa#H | 
Ruqta-me#ShAM praSAqstA&&sI$t | yad vi#SvaqsRujaq Asa#ta || 4

Urg rAjA#naq-muda#vahat | dhruqvaq goqpa ssaho#&Bavat |
ojoq&Bya#ShTauqd grAv.NNa#H | yad vi#SvaqsRujaq Asa#ta |
apa#citiH poqtrIyA#-mayajat | neqShTrIyA#-mayajaqt tviShi#H |
AgnI$ddhrAd viqduShI# saqtyaM | 
SraqddhA haiqvA ya#jath svaqyaM |
irAq patnI# viSvaq sRujA$M | AkU#ti-rapinaDDhaqviH || 5

iqddhma(gm) haq kShuc cai$-Bya uqgre | tRuqShNA cA va#hatAmuqBe |
vAge#ShA(gm) subrahmaqNyA&&sI$t | 
Caqndoq yoqgAn. vi#jAnaqtI |
kaqlpaqtaqntrANi# tanvAqnA-&ha#H | saq(gg)q sthASca# sarvaqSaH | 
aqhoqrAqtre pa#SupAqlyau | muqhUqrttAH preqShyA# aBavan |
mRuqtyus tada#-Bava-ddhAqtA | Saqmiqto-gro viqSAM pati#H || 6

viqSvaqsRuja#H prathaqmA ssaqtra-mA#sata | 
saqhasra# samaMq prasu#tenaq yanta#H |
tato# ha jaj~jeq Buva#nasya goqpAH | 
hiqraqNmaya# SSaqkuniqr brahmaq nAma# | 
yenaq sUryaq-stapa#tiq teja#seq-ddhaH | 
piqtA puqtreNa# pitRuqmAn yoni#yonau | 
nAve#davin manuteq taM bRuqhanta$M | 
saqrvAqnuqBu-mAqtmAna(gm)# saMparAqye |  
eqSha niqtyo ma#hiqmA brA$hmaqNasya# | 
na karma#NA varddhateq no kanI#yAn || 7

tasyaiqvA-tmA pa#daqvittaM ~Mvi#ditvA | 
na karma#NA lipyateq pApa#kena | 
pa~jca# paScAqSata#-striqvRuta# ssaM~MvathsaqrAH | 
pa~jca# pa~jcAqSata#H pa~jcadaqSAH |
pa~jca# pa~jcAqSata# ssaptadaqSAH | pa~jca# pa~jcAqSata# ekaviq(gm)qSAH |
viqSvaqsRujA(gm)# saqhasra# saM~MvathsaraM | 
eqtenaq vai vi#SvaqsRuja# iqdaM ~MviSva#-masRujanta |
yad viSvaq-masRu#janta | tasmA$d viSvaqsRuja#H | 
viSva#-menAq-nanuq prajA#yate | 
brahma#Naq ssAyu#jya(gm) saloqkatA$M ~Myanti |
eqtAsA#meqva deqvatA#nAq(gm)q sAyu#jyaM | 
sAqrShTitA(gm) #samAna loqkatA$M ~Myanti |
ya eqta-du#paqyanti # | ye cai#naqt prAhu#H | 
yeBya#-Scainaqt prAhu#H || oM || 8
-----------------------------
30	pradakShiNa mantrAH
<lang=eng>(order of chanting various mantras may vary )
ye aqrvA~guqqta vA# purAqqNe veqdaM ~MviqdvA(gm)sa#maqqBito# vadantyAdiqtyameqqva te pari#vadantiqq sarve# aqqgniM dviqqtIya#M tRuqqtIya#M ca haq(gm)qsamitiq yAva#tIqr vai deqvatAqstA ssarvA# vedaqvidi# brAhmaqNe va#santiq tasmA$d brAhmaqNeByo# vedaqvidBayo# diqvedi#veq nama#skuryAqnnA- SlIqla~gkI$rtayedeqtA eqva deqvatA$H prINAti || 1 (TA 2.15.1)

namo$ maqhadByoq namo$ arBaqkeByoq namoq yuva#dByoq nama# ASiqneBya#H | 
yajA$ma deqvAn yadi# SaqknavA$maq mA jyAya#saqH SaM saqmA vRu#kShi devAH || 2 (RV 1.27.13)

sada#saqspatiq madBu#taM priqya-mindra#syaq kAmyaM$ | 
sani#M meqdhAma#yAsiShaM || 3 (TA.6.1.4)

sapra#tha saqBAM me# gopAya | ye caq saByA$ ssaBAqsadaH | 
tAni#ndriqyAva#taH kuru | sarvaqmAyu-qrupA#satAM | 
ahe# buddhniyaq mantra#M me gopAya | 
yamRuSha#yastraiviqdA viqduH | Rucaq ssAmA#niq yajU(gm)#Shi | 
sA hi SrIraqmRutA# saqtAM || 4 (TB 1.2.1.26)

parva#ta iqvA vi#SAcaliH | indra# iveqha dhruqvasti#ShTha | 
iqha rAqShTramu# dhAraya | aqBiti#ShTa pRutanyaqtaH |
adhare# santuq Satra#vaH | indra# iva vRutraqhA ti#ShTha | 5 
(TB 2.4.2.9)
(sumuhUrto&stu | supratiShThatamastu | ) 

dhruqvaM teq rAjAq varu#No dhruqvaM deqvo bRuhaqspati#H | 
dhruqvaM taq indra#ScAqgniSca# rAqShTraM dhA#rayatAM dhruqvaM || 6
(RV 10.173.5)

deqvIM ~MvAca#-majanayanta deqvAH | 
tAM ~MviqSvarU#pAH paqSavo# vadanti | 
sAno# maqntreShaq mUrjaMq duhA#nA | 
dhaqnurvAgaqsmAnupaqsuShTaqtaitu# || 7 (TB 2.4.6.10)

<lang=eng>Vachanam - 
(sumuhUrto &stvityanu# gRuhNaqntu |) 

<lang=eng>Prati-Vachanam - 
(sumuhUrtoq&stuq | supratiShThi#tamaqstu |) 

aqgni-stuqviSra#vastamaM tuqvibra$hmANa-muttaqmaM | 
atUrtta$M SrAvaqyatpa#tiM puqtraM da#dAti dAqSuShe$ | 
aqgnir da#dAtiq satpa#tiM sAqsAha qyo yuqdhA nRuBi#H | 
aqgniratyaM$ raGuShyadaMq jetA$raq-mapa#rAjitaM || 8 (RV.5.25.5)
	
nama#H saqBABya# saqBApa#tiByaSca voq nama#H || 9 (TS 4.5.3.2)
-----------------------------------
31	prokShaNa mantrAH
<lang=eng>TB 2.6.5.2 for 1 to 3 / TS 1.7.10.3 for 4, 5 / TB 3.5.10.4 for 6 & 7 / T.B.2.4.4.10 for 8 / 
<lang=eng>RV 10.137.6 for 9 / TA 1.26.5 for 10 

deqvasya#tvA saviqtuH pra#saqve | aqSvino$r bAqhuByAM$ | 
pUqShNo hastA$ByAM | aqSvinoqr BaiSha#jyena | 
teja#se& brahmavarcaqsAyAqBiShi#~jcAmi || 1

deqvasya#tvA saviqtuH pra#saqve | aqSvino$r bAqhuByAM$ | 
pUqShNo hastA$ByAM | sara#svatyaiq BaiSha#jyena | 
vIqryA#yAqnnAdyA#yAqBiShi#~jcAmi ||  2
	
deqvasya#tvA saviqtuH pra#saqve | aqSvino$r bAqhuByAM$ | 
pUqShNo hastA$ByAM | indra#syendriqyeNa# | 
Sriqyai yaSa#seq balA#yAqBiShi#~jcAmi | 3

somaq(gm)q rAjA#naqM varu#Na-maqgni maqnvAra#BAmahe | 
AqdiqtyAn. viShNuq(gm)q sUrya#M braqhmANa#~jcaq bRuhaqspati$M ||  4

deqvasya#tvA saviqtuH pra#saqve$ &Svino$r bAqhuByAM$ 
pUqShNo hastA$ByAq(gm)q sara#svatyai vAqcoyaqntur yaqntreNAq-gnestvAq sAmrA$jyenAqBiShi#~jcAqmIndra#syatvAq sAmrA$jyenAqBiShi#~jcAmiq bRuhaqspate$stvAq sAmrA$jyenAqBiShi#~jcAmi || 5 

Ayuq-rASA$ste | suqpraqjAqstva-mASA$ste | 
saqjAqtaqvaqnaqsyA-mASA$ste | 
utta#rAndeva-yaqjyA-mASA$ste | 
BUyo# haviqShkara#Naq-mASA$ste | 
diqvyandhA-mASA$ste | viSva#M priqya-mASA$ste | 
yadaqnena# haqviShASA$ste || 6 

tada#SyAqt-tadRu#ddhyAt | tada#smai deqvA rA#santAM | 
tadaqgnir deqvo deqveByoq vana#te | 
vaqyamaqgner mAnu#ShAH | iqShTaM ca# vIqtaM ca# | 
uqBe ca# noq dyAvA#pRuthiqvI a(gm)ha#saspAtAM | 
iqha gati#r vAqmasyeqdaM ca# | namo# deqveBya#H || 7 

druqpaqdAqdiqven mu#mucAqnaH | sviqnnaH snAqtvI malA#diva | 
pUqtaM paqvitre#Neq vAjyaM$ | Apa#H Sundhantuq maina#saH | 
BUrBuvaqssuvoq BUrBuvaqssuvoq BUrBuvaqssuva#H ||  8

prASana mantraqH 
Apaq idvA u# BeShaqjIH | Apo# amIvaqcAta#nIH | 
Apaqssarva#sya BeShaqjI | tAste# kRuNvantu BeShaqjaM || 9


[akAla mRutyu haraNaM sarva vyAdhi nivAraNaM | 
sarva(samasta) pApakShayaharaM (devatA “nAma”) varuNa* pAtodakaM SuBaM | ]
strINAM prASaneH 

AqmaqyAqvI ci#nvIta | Apoq vai Be#ShaqjaM | 
BeqShaqjameqvAsmai# karoti | sarvaqmAyu#reti || 10 
-------------------------------------------

32	oShadhi sUktaM
(TS 4.2.6.1)
yA jAqtA oSha#dhayo deqveBya# striyuqgaM puqrA |
mandA#mi baqBrUNA#maqha(gm) SaqtaM dhAmA#ni saqpta ca# |
SaqtaM ~Mvo# aMbaq dhAmA#ni saqhasra#muqtavoq ruha#H | 
athA# Satakratvo yUqyamiqmaM me# agaqdaM kRu#ta | 
puShpA#vatIH praqsUva#tIH PaqlinI#raPaqlA uqta | 
aSvA# iva saqjitva#rIr-vIqrudha#H pArayiqShNava#H | 
oSha#dhIqriti# mAtaraq-stadvo# devIq-rupa#bruve | 
rapA(gm)#si viGnaqtI-ri#taq rapa#-ScAqtaya#mAnAH || 1	 
	
aqSvaqtthe vo# niqShada#naM paqrNe vo# vasaqtiH kRuqtA | 
goqBAjaq it kilA#&sathaq yath saqnava#thaq pUru#ShaM | 
yadaqhaM ~MvAqjaya#-nniqmA oSha#dhIqrq. hasta# Adaqdhe |
AqtmA yakShma#sya naSyati puqrA jI#vaqgRuBo# yathA | 
yadoSha#dhaya ssaMqgacCa#nteq rAjA#naq ssami#tAviva | 
vipraq ssa u#cyate BiqShag-ra#kShoqhA &mI#vaqcAta#naH | 
niShkRu#tiqr nAma# vo mAqtA&thA# yUqya(gg) sthaq saMkRu#tIH | 
saqrAH pa#taqtriNI$H sthanaqyadAqmaya#tiq ni ShkRu#ta || 2

aqnyAvo# aqnyA-ma#vatvaqnyA&nyasyAq upA#vata | 
tAssarvAq oSha#dhaya-ssaM~MvidAqnA iqdaM meq prAva#tAq vaca#H | 
ucCuShmAq oSha#dhInAMq gAvo# goqShThAdi#verate | 
dhana(gm)# saniqShyantI#nA-mAqtmAnaqM tava# pUruSha | 
atiq viSvA$H pariqShThAH steqna i#va vraqjama#kramuH | 
oSha#dhayaqH prAcu#cyavuqr yat ki~jca# taqnuvAq(gm)q rapa#H | 
yAsta# Ataqsthu-rAqtmAnaMq ~MyA A#viviqSuH paru#HparuH |
tAsteq yakShmaMq ~Mvi bA#dhantAmuqgro ma#ddhyamaqSI-ri#va || 3

sAqkaM ~Mya#kShmaq pra pa#ta Syeqnena# kikidIqvinA$ | 
sAqkaM ~MvAta#syaq dhrAjyA# sAqkanna#Sya niqhAka#yA | 
aqSvAqvaqtI(gm) so#mavaqtI-mUqrjaya#ntIq mudo#jasaM | 
A vi#thsiq sarvAq oSha#dhIraqsmA a#riqShTa tA#taye | 
yAH PaqlinIqr yA a#PaqlA a#puqShpAyASca# puqShpiNI$H | 
bRuhaqspati#prasUtAq stAno# mu~jcaqntva(gm)ha#saH | 
yA oSha#dhayaq ssoma#rAj~jIqH pravi#ShTAH pRuthiqvI-manu# || 4

tAsAMq tvama#syuttaqmA pra No# jIqvAta#ve suva | 
aqvaqpata#ntI-ravadan diqva oSha#dhayaqH pari# | 
yaM jIqva-maqS~javA#mahaiq na sa ri#ShyAtiq pUru#ShaH | 
yASceqda-mu#paSRuqNvantiq yASca# dUqraM parA#gatAH | 
iqha saMqgatyaq tA ssarvA# aqsmai saM da#tta BeShaqjaM | 
mA vo# riShat KaniqtA yasmai# cAq&haM KanA#mi vaH | 
dviqpa-ccatu#ShpadaqsmAkaq(gm)q sarva#-maqstvanA#turaM | 

oSha#dhayaqH saM ~Mva#danteq some#na saqha rAj~jA$ | 
yasmai# kaqroti# brAhmaqNasta(gm) rA#jan pArayAmasi || 5

oM SAntiq: SAntiq: SAnti#: ||
-----------------------

33	mantra puShpaM
(TA 1.22.1)
oM | yo#&pAM puShpaMq ~Mveda# | 
puShpa#vAn praqjAvA$n paSuqqmAn Ba#vati | 
caqndramAq vA aqpAM puShpa$M | 
puShpa#vAn praqjAvA$n paSuqmAn Ba#vati | ya eqvaM ~Mveda# || 1

yo#&pAmAqyata#naqM ~Mveda# | Aqyata#navAn Bavati | 
aqgnir vA aqpAmAqyata#naM | Aqyata#navAn Bavati | yo$&gnerAqyata#naqM ~Mveda# | 
Aqyata#navAn Bavati | Apoq vA aqgnerAqyAta#naM | 
Aqyata#navAn Bavati | ya eqvaM ~Mveda# || 2

yo#&pAmAqyata#naqM ~Mveda# | Aqyata#navAn Bavati | 
vAqyur vA aqpAmAqyata#naM | Aqyata#navAn Bavati | 
yo vAqyorAqyata#naqM ~Mveda# | Aqyata#navAn Bavati | 
Apoq vai vAqyorAqyAta#naM | 
Aqyata#navAn Bavati | ya eqvaM ~Mveda# || 3

yo#&pAmAqyata#naqM ~Mveda# | Aqyata#navAn Bavati | 
aqsau vai tapa#nnaqpA-mAqyata#naM | 
Aqyata#navAn Bavati | yo#&muShyaq-tapa#ta Aqyata#naqM ~Mveda# | 
Aqyata#navAn Bavati | 
ApoqvA aqmuShyaq-tapa#ta Aqyata#naM | 
Aqyata#navAn Bavati | ya eqvaM ~Mveda# || 4

yo#&pAmAqyata#naqM ~Mveda# | Aqyata#navAn Bavati | 
caqndramAq vA aqpAmAqyata#naM | 
Aqyata#navAn Bavati | yaScaqndrama#sa Aqyata#naqM ~Mveda# | 
Aqyata#navAn Bavati | Apoq vai caqndrama#sa Aqyata#naM | 
Aqyata#navAn Bavati | ya eqvaM ~Mveda# || 5

yo#&pAmAqyata#naqM ~Mveda# | Aqyata#navAn Bavati | 
nakSha#trANiq vA aqpAmAqyata#naM | Aqyata#navAn Bavati | 
yo nakSha#trANA-mAqyata#naqM ~Mveda# | Aqyata#navAn Bavati | 
Apoq vai nakSha#trANA-mAqyata#naM | 
Aqyata#navAn Bavati | ya eqvaM ~Mveda# || 6

yo#&pAmAqyata#naqM ~Mveda# | Aqyata#navAn Bavati | 
paqrjanyoq vA aqpAmAqyata#naM | Aqyata#navAn Bavati | 
yaH paqrjanya#syAqyata#naqM ~Mveda# | Aqyata#navAn Bavati | 

Apoq vai paqrjanya#syAqyata#naM | 
Aqyata#navAn Bavati | ya eqvaM ~Mveda# || 7

yo#&pAmAqyata#naqM ~Mveda# | Aqyata#navAn Bavati | 
saqM~Mvaqthsaqro vA aqpAmAqya#tanaM | Aqyata#navAn Bavati | 
yassa#M~Mvathsaqra-syAqyata#naqM ~Mveda# | Aqyata#navAn Bavati | 
Apoq vai sa#M~MvathsaqrasyAqyata#naM | 
Aqyata#navAn Bavati | ya eqvaM ~Mveda# || 8 

yo$&PsunAvaMq prati#ShThitAMq ~Mveda# | pratyeqvati#ShThati || 9 

<lang=eng>other Mantras Chanted with "Mantra Pushpam". 
rAqjAqdhiqrAqjAya# prasahya sAqhine$ | 
namo# vaqyaM ~Mvai$SravaqNAya# kurmahe | 
sa meq kAmAqn kAmaqkAmA#yaq mahyaM$ | 
kAqmeqSvaqro vai$SravaqNo da#dAtu | 
kuqbeqrAya# vaiSravaqNAya# | 
maqhAqrAqjAyaq nama#H || 1 (TA 1.31.6)

oM$ tadbraqhmA | oM$ tadvAqyuH | oM$ tadAqtmA | 
oM$ tathsaqtyaM | oM$ tathsarvaM$ | oM$ tat puroqr namaH | 
antaScarati# BUteqShuq guhAyAM ~Mvi#SvamUqrttiShu | 
tvaM-~Myaj~jastvaM-~MvaShaTkArastva-mindrastva(gm)-rudrastvaM-~MviShNustvaM-brahmatva#M prajAqpatiH | 
tvanta#dApaq Apoq jyotIqrasoq&mRutaMq 
brahmaq BUrBuvaqssuvaqroM || 2 (TA .6.68.1)

na karma#NA na praqjayAq dhane#naq tyAge#naike 
amRutaqtva-mA#naqSuH | 
pare#Naq nAkaMq nihi#taMq guhA#yAM ~MviqBrAja#deqta dyata#yo viqSanti# | 
veqdAqntaqviqj~jAnaq suni#ScitAqrthA-ssanyA#sa yoqgAdyata#yaSSuddhaq satvA$H | 
te bra#hmaloqke tuq parA$ntakAleq parA#mRutAqt pari#mucyantiq sarve$ |
daqhraMq ~MviqpAqpaM paqrame$SmaBUtaMq ~Myatpu#NDarIqkaM puqrama#ddhyasaq(gg)qsthaM | 
taqtrAqpiq daqhraM gaqgana#M ~MviSokaq-stasmi#n. yadaqntasta-dupA#sitaqvyaM |

yo vedAdau sva#raH proqktoq veqdAnte# ca praqtiShThi#taH | 
tasya# praqkRuti#-lInasyaq yaqH para#ssa maqheSva#raH || 3 (TA .6.12.3)
yo vai tAM$ brahma#No veqda | aqmRute#nAvRuqtAM pa#rIM | 
tasmai$ brahma ca# brahmAq ca | 
AqyuH kIrtti#M praqjAM da#duH || 4 (TA 1.27.3)
-----------------------------------------

34	aGamar.ShaNa sUktaM 
(TA .6.1.12)
hira#NyaSRu~ggaMq ~Mvaru#NaMq prapa#dye tIqrtthaM me# dehiq yAci#taH | 
yaqnmayA# Buqkta-maqsAdhU#nAM pAqpeBya#Sca praqtigra#haH | 
yanmeq mana#sA vAqcAq kaqrmaqNA vA du#ShkRutaMq kRutaM | 
tannaq indroq varu#Noq bRuhaqspati#-ssaviqtA ca# punantuq puna#HpunaH | 
namoq&gnaye$ &Psuqmateq namaq indrA#yaq namoq varu#NAyaq namo vAruNyai# namoq&dByaH || 1

yadaqpAM krUqraM ~Myada#meqddhyaM ~Myada#SAqntaM tadapa#gacCatAt | 
aqtyAqSaqnAda#tIpAqnAqdyaqcca uqgrAt pra#tiqgrahA$t | 
tannoq varu#No rAqjAq pAqNinA$ hyavaqmar.Sa#tu | 
so#&hama#pAqpo viqrajoq nirmuqkto mu#ktakiqlbiSha#H | 
nAka#sya pRuqShTha mAru#hyaq gacCeqd brahma# saloqkatAM | 
yaScAqPsu varu#Naqssa puqnAtva#Gamar.ShaqNaH | 
iqmaM me# gaMge yamune sarasvatiq Sutu#driq stoma(gm)# sacatAq paruqShNiyA |

aqsiqkniqyA ma#rudvRudhe viqtastaqyA &&rjI#kIye SruNuqhyA suqShoma#yA | 
RuqtaM ca# saqtyaM cAqBI$qddhAq-ttapaqso-&ddhya#jAyata | 
tatoq rAtri#rajAyataq tata#-ssamuqdro a#rNaqvaH || 2

saqmuqdrAda#rNaqvA-dadhi# saM~Mvathsaqro a#jAyata | 
aqhoqrAqtrANi# viqdadhaqd-viSva#sya miShaqto vaqSI | 
sUqryAqcaqndraqmasau# dhAqtA ya#thApUqrva-ma#kalpayat | 
diva#M ca pRuthiqvIM cAqntari#kShaq-mathoq suva#H | 
yatpRu#thiqvyA(gm) rajaH# svaqmAntari#kShe viq roda#sI | 
iqmA(gg) stadAqpo varu#NaH puqnAtva#Gamar.ShaqNaH | 
puqnantuq vasa#vaH puqnAtuq varu#NaH puqnAtva#Gamar.ShaqNaH | 
eqSha BUqtasya# maqddhye Buva#nasya goqptA | 
eqSha puqNyakRu#tAM ~MloqkAqneqSha mRuqtyor. hi#raqNmaya$M | 
dyAvA#pRuthiqvyor. hi#raqNmayaq(gm)q sa(gg)Sri#taq(gm)q suva#H || 3

sa naq ssuvaqH sa(gm)Si#SAdhi | 
ArdraMq jvala#tiq jyoti#-raqhama#smi | 
jyotiqr jvala#tiq brahmAqha-ma#smi | 
yo#&ha-ma#smiq brahmAqha-ma#smi | 
aqhama#smiq brahmAqha-ma#smi | 
aqhameqvAhaM mAM ju#homiq svAhA$ | 
aqkAqryaqkAqrya#vakIqrNI steqno BrU#NaqhA gu#rutaqlpagaH | 
varu#Noq&pA-ma#Gamar.ShaqNa-stasmA$t pAqpAt pramu#cyate | 
raqjoBUmi#stvaq mA(gm) roda#yasvaq prava#dantiq dhIrA$H | 
AkrA$n thsamuqdraH pra#thaqme vidha#rma~jjaqnaya#n praqjA Buva#nasyaq rAjA$ | 
vRuShA# paqvitreq adhiqsAnoq avye# bRuqhath somo# vAvRudhe suvAqna indu#H || 4
----------------------------------------------

35	trisuparNa mantrAH
(TA 6.38.1)
brahma#metuq mAM | madhu#metuq mAM | 
brahma#meqva madhu#metuq mAM | 
yAste# soma praqjA vaqthso&Biq so aqhaM | 
duHShva#pnaqhandu#ruShShaha | 
yAste# soma prAqNA(gg)stA-~jju#homi | 
trisu#parNaq mayA#citaM brAhmaqNAya# dadyAt | 
braqhmaqhaqtyAM ~MvA eqte Gna#nti | 
ye brA$hmaqNA-strisu#parNaMq paTha#nti |
te somaMq prApnu#vanti | 
Aq saqhaqsrAt paq~gktiM puna#nti | oM || 1 

brahma# meqdhayA$ | madhu# meqdhayA$ | brahma#meqva madhu# meqdhayA$ | 
aqdyA no# deva savitaH praqjAva#thsAvIq-ssauBa#gaM | 
parA# duqShvapni#ya(gm) suva | 
viSvA#ni deva savitar duriqtAniq parA#suva | 
yadBaqdraM tanmaq Asu#va | 
madhuq vAtA# RutAyaqte madhu# kSharantiq sindha#vaH | 
mAddhvI$r nassaqntvoSha#dhIH | 
madhuq nakta#muqtoShasiq madhu#maqt pArtthi#vaq(gm)q raja#H | 
madhuq dyaura#stu naH piqtA | 
madhu#mAnnoq vanaqspatiqr madhu#mA(gm) astuq sUrya#H | 
mAddhvIqr gAvo# Bavantu na H | 
ya iqmaM trisu#parNaq-mayA#citaM brAhmaqNAya# dadyAt | 
BrUqNaqhaqtyAM ~MvA eqte Gna#nti | 
ye brA$hmaqNA-strisu#parNaMq paTha#nti |
te somaMq prApnu#vanti | 
AqsaqhaqsrAt paq~gktiM puna#nti | oM || 2 

brahma# meqdhavA$ | madhu# meqdhavA$ | brahma#meqva madhu# meqdhavA$ | 
braqhmA deqvAnAM$ padaqvIH ka#vIqnA-mRuShiqr viprA#NAM 
mahiqSho mRuqgANA$M | 
Syeqno gRuddhrA#NAq(gg)q svadhi#tiqr vanA#nAq(gm)q soma#H 
paqvitraq matye#tiq reBann# | 
haq(gm)qsa-SSu#ciqShad vasu#rantarikShaq-saddhotA#- vediqShadati#thir duroNaqsat | 
nRuqShad va#raqsad Ru#taqsad vyo#maqsadaqbjA goqjA Ru#taqjA a#driqjA RuqtaM bRuqhat || 3


Ruqce tvA# ruqce tvAq samith sra#vanti saqritoq na dhenA$H | 
aqntar. hRuqdA mana#sA pUqyamA#nAH | 
GRuqtasyaq dhArA# aqBicA#kaSImi | 
hiqraqNyayo# vetaqso maddhya# AsAM | 

tasmi$nth supaqrNo ma#dhuqkRut ku#lAqyI Baja#nnAsteq madhu# deqvatA$ByaH | 
tasyA#sateq hara#ya-ssaqptatIre$ svaqdhAM duhA#nA aqmRuta#syaq dhArA$M | 
ya iqdaM trisu#parNaq-mayA#citaM brAhmaqNAya# dadyAt | 
vIqraqhaqtyAM ~MvA eqte Gna#nti | 
ye brA$hmaqNA-strisu#parNaMq paTha#nti | 
te somaMq prApnu#vanti | 
AqsaqhaqsrAt paq~gktiM puna#nti | oM || 4
------------------------------------------

36	jayAdi homaH
TS 3.4.4.1
etat karma samRuddhyarthaM jayAdi homaM kariShye | 

ciqtta~jcaq svAhA$ - cittAya idaM na mama || 				1
citti#Scaq svAhA$ - cittyA idaM na mama || 				2 
AkU#ta~jcaq svAhA$ - AkUtAya idaM na mama || 			3
AkU#tiScaq svAhA$ - AkUtyA idaM na mama || 			4
vij~jA#ta~jcaq svAhA$ - vij~jAtAya idaM na mama || 		5
viqqj~jAna#Scaqq svAhA$ - vij~jAnAya idaM na mama || 		6
mana#Scaqq svAhA$ - manasa idaM na mama || 					7
Sakva#rIScaqq svAhA$ - SakvarIBya idaM na mama || 			8
dar.Sa#Scaqq svAhA$ - dar.SAya idaM na mama || 				9
pUqrNamA#saScaq svAhA$ - pUrNamAsAya idaM na mama || 	10
bRuqhaccaq svAhA$ - bRuhata idaM na mama || 				11
raqthaqntaqraScaq svAhA$ - rathantarAya idaM na mama || 			12

praqjApa#tiqr-jayAqnindrA#yaq vRuShNeq prAya#cCa-duqgraH 
pRu#taqnAjye#ShThaq tasmaiq viSvaq ssama#namantaq sarvAq ssa 
uqgra ssa hi havyo# baqBUvaq svAhA$ | 
prajApataya idaM na mama || 								13

TS 3.4.5.1
aqgnir BUqtAnAq-madhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
agnaya idaM na mama || 									14

indro$ jyeqShThAnAq-madhi#patiq-ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
indrAya idaM na mama || 								    15

yaqmaH pRu#thiqvyA&dhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
yamAya idaM na mama || 								   16

vAqyu-raqntari#kShaqsyA&dhi#patiq ssamA#vatvaqsmin 
brahma#nnaqsmin kShaqtre$&syA- mAqSiShyaqsyAM 
pu#roqdhAyA#-maqsmin karma#nnaqsyAM deqvahU$tyAq(gg)q svAhA$ | 
vAyava idaM na mama || 								   17

sUryo# diqvo&dhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
sUryAya idaM na mama || 							 18 

caqndramAq nakSha#trANAq-madhi#patiq ssamA#vatvaqsmin 
brahma#nnaqsmin kShaqtre$&syA- mAqSiShyaqsyAM pu#roqdhAyA#
-maqsmin karma#nnaqsyAM deqvahU$tyAq(gg)q svAhA$ | 
candramasa idaM na mama || 								 19

bRuhaqspatiqr brahmaqNo&dhi#patiq ssamA#vatvaqsmin 
brahma#nnaqsmin kShaqtre$&syA- mAqSiShyaqsyAM pu#roqdhAyA#
-maqsmin karma#nnaqsyAM deqvahU$tyAq(gg)q svAhA$ | 
bRuhaspataya idaM na mama || 						 20

miqtra-ssaqtyAnAq-madhi#patiq ssamA#vatvaqsmin brahma#nnaqsmin 
kShaqtre$&syA-mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
mitrAya idaM na mama || 								 21

varu#Noq&pA-madhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
varuNAya idaM na mama || 							    22

saqmuqdraH sroqtyA-nAqmadhi#patiq ssamA#vatvaqsmin 
brahma#nnaqsmin kShaqtre$&syA- mAqSiShyaqsyAM pu#roqdhAyA#-
maqsmin karma#nnaqsyAM deqvahU$tyAq(gg)q svAhA$ | 
samudrAya idaM na mama || 							 	23

annaq(gm)q sAmrA$jyAnAq-madhi#pati-q tanmA#vatvaqsmin 
brahma#nnaqsmin kShaqtre$&syA- mAqSiShyaqsyAM pu#roqdhAyA#
-maqsmin karma#nnaqsyAM deqvahU$tyAq(gg)q svAhA$ | 
annAya idaM na mama || 								24

somaq oSha#dhInAq-madhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
somAya idaM na mama || 								25

saqviqtA pra#saqvAnAq-madhi#patiq ssamA#vatvaqsmin 
brahma#nnaqsmin kShaqtre$&syA- mAqSiShyaqsyAM pu#roqdhAyA#
-maqsmin karma#nnaqsyAM deqvahU$tyAq(gg)q svAhA$ | 
savitra idaM na mama || 										26

ruqdraH pa#SUqnA-madhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | 
rudrAya idaM na mama || 								   27 
(apa upaspRuSya -<lang=eng>This is not a Mantra, but an instruction to cleanse your hand with water)

tvaShTA# rUqpANAq-madhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | tvaShTra idaM na mama || 28

viShNuqH parva#tAnAq-madhi#patiq ssamA#vatvaqsmin brahma#nnaqsmin 
kShaqtre$&syA- mAqSiShyaqsyAM pu#roqdhAyA#-maqsmin 
karma#nnaqsyAM deqvahU$tyAq(gg)q svAhA$ | viShNava idaM na mama || 29

maqruto# gaqNAnAq-madhi#patayaqste-mA#&vantvaqsmin
brahma#nnaqsmin kShaqtre$&syA- mAqSiShyaqsyAM pu#roqdhAyA#-
maqsmin karma#nnaqsyAM deqvahU$tyAq(gg)q svAhA$ | 
marudBya idaM na mama || 									30

pita#raH pitAmahAH pare&vareq tatA$-statAmahA 
iqhamA#&vatAq&smin brahma#nnaqsmin kShaqtre$&syA- 
mAqSiShyaqsyAM pu#roqdhAyA#-maqsmin karma#nnaqsyAM 
deqvahU$tyAq(gg)q svAhA$ | pitRuBya idaM na mama || 			31 
mantrokta devatABya idaM na mama

(apa upaspRuSya - <lang=eng>This is not a Mantra, but an instruction to cleanse your hand with water)

TS 3.4.7.1 (upto Para 53)
RuqtAqShAD RuqtadhA#mAq&gnir-ga#ndhaqrva-stasyauSha#dhayo-
&Psaqrasaq Urjoq nAmaq sa iqdaM brahma# kShaqtraM pA#tuq tA 
iqdaM brahma#kShaqtraM pA$ntuq tasmaiq svAhA$ | 
agnaye gandharvAya idaM na mama || 						32
tAByaqH svAhA$ | oShadhIByo-&PsaroBya idaM na mama || 		33

saq(gm)qhiqto viqSvasA#mAq sUryo# gandhaqrvastasyaq marI#cayo &Psaqrasa# Aqyuvoq nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
sUryAya gandharvAya idaM na mama || 						34
tAByaqH svAhA$ | marIciByo &PsaroBya idaM na mama || 		35

suqShuqmna ssUrya#raSmi-ScaqndramA# gandhaqrvastasyaq nakSha#trANya-Psaqraso# beqkura#yoq nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
candramase gandharvAya idaM na mama || 					36
tAByaqH svAhA$ | nakShatreByo-&PsaroBya idaM na mama || 	37

Buqjyussu#paqrNo yaqj~jo ga#ndhaqrvastasyaq dakShi#NA 
aPsaqrasa#H staqvA nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
yaj~jAya gandharvAya idaM na mama || 					38
tAByaqH svAhA$ | dakShiNAByo &PsaroBya idaM na mama || 	39

praqjApa#tir-viqSvaka#rmAq mano# gandhaqrvastasya#-rKsAqmAnya#Psaqrasoq vahna#yoq nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
manase gandharvAya idaM na mama || 						40
tAByaqH svAhA$ | RuKsAmeByo-&PsaroBya idaM na mama || 	41

iqShiqro viqSvavya#cAq vAto# gandhaqrvastasyApo$-
&Psaqraso# muqdA nAmaq sa iqdaM brahma# kShaqtraM pA#tuq tA 
iqdaM brahma# kShaqtraM pA$ntu qtasmaiq svAhA$ | 
vAtAya gandharvAya idaM na mama || 						42
tAByaqH svAhA$ | adByo&PsaroBya idaM na mama ||			43
	
Buva#nasya pateq yasya#ta uqpari# gRuqhA iqha ca# | 
sa no# rAqsvA&jyA#ni(gm) rAqyaspoSha(gm)# suqvIrya(gm)# saM~MvathsaqrINA(gg)# svaqsti(gg) svAhA$ | 
Buvanasya patye idaM na mama || 							44 

paqraqmeqShThyadhi#patir-mRuqtyur-ga#ndhaqrvastasyaq viSva#maPsaqrasoq Buvoq nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
mRutyave gandharvAya idaM na mama || 						45
tAByaqH svAhA$ | viSvasmA &PsaroBya idaM na mama || 		46

suqkShiqti-ssuBU#tir-BadraqkRuth suva#rvAn paqrjanyo# 
gandhaqrvastasya# viqdyuto$ &Psaqrasoq rucoq nAmaq sa iqdaM 
brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
parjanyAya gandharvAya idaM na mama || 			          47
tAByaqH svAhA$ | vidyudByo-&PsaroBya idaM na mama || 		48

dUqrehe#ti-ramRuDaqyo mRuqtyur ga#ndhaqrvastasya# praqjA 
a#Psaqraso# BIqruvoq nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
mRutyave gandharvAya idaM na mama || 						49
tAByaqH svAhA$ | prajAByo-&PsaroBya idaM na mama || 		50

cAru#H kRupaNakAqSI kAmo# gandhaqrvasta-syAqdhayo$-
&Psaqrasa#-SSoqcaya#ntIqr nAmaq sa iqdaM brahma# kShaqtraM pA#tuq tA iqdaM brahma# kShaqtraM pA$ntuq tasmaiq svAhA$ | 
kAmAya gandharvAya idaM na mama || 						51
tAByaqH svAhA$ | AdhiByo-&PsaroBya idaM na mama || 		52

sa no# Buvanasya pateq yasya#ta uqpari# gRuqhA iqha ca# | 
uqru brahma#Neq&smai kShaqtrAyaq mahiq Sarma# yacCaq svAhA$ | 
Buvanasyapatye brahmaNa idaM na mama || 					53

<lang=eng>(Recite in your mind) (TS 1.8.14.2) 
prajA#pateq na tvadeqtAnyaqnyo viSvA# jAqtAniq pariq tA 
ba#BUva | yatkA#mAste juhuqmastanno# astu vaqya(gg) syA#maq pata#yo rayIqNA(gg) svAhA$ | prajApataya idaM na mama || 	54
<lang=eng>(mind-recital ends)


<lang=eng>(No Specific reference)
BUq ssvAhA$ - agnaya idaM na mama || 						55
Buvaq ssvAhA$ - vAyava idaM na mama || 					56
suvaq ssvAhA$ - sUryAya idaM na mama || 				57

yada#syaq karmaqNo &tyarI#ricaMq yadvAq-nnyU#na- miqhAka#raM | 
aqgniShTat svi#ShTaqkRutat viqdvAn ssarvaq(gg)q sviShTaq(gm)q 
suhu#taM karotuq svAhA$ | 
	
agnaye sviShTakRuta idaM na mama || 						58


<lang=eng>Instructions, not Mantra - 
paridhya~jjanaM (nalepakAryaM) paridhi praharaH itarau praharan-AGAra samidhau prahRutyasa(gg) srAvaM juhoti.
svahA$ |
vasuByo rudreByaH AditeByaH sa(gg) srAva BAgeByaH 
idaM na mama || 											59 

asmin .......... homa karmaNi maddhye saMBAvita mantraloBAdi sakala doShasya prAyaScittArthaM sarvaprAyaScittaM hoShyAmi | 

oM BUrBuvaqssuvaq ssvAhA$ - prajApataya idaM na mama || 	60 

j~jAtAj~jAta doSha nirharaNArthaM 
anAj~jAta traya homaM kariShye | 
anA$j~jAtaMq ~MyadAj~jA#taM | yaqj~jasya# kriqyateq mithu# | 
agneq tada#sya kalpaya | tva(gm) hi vetthe# yathAtaqtha(gg) svAhA$ | 
agnaya idaM na mama || 1 
(T.B.3.7.11.5 )

puru#Sha sammito yaqj~jaH | yaqj~jaH puru#ShasammitaH | 
agneq tada#sya kalpaya | tva(gm) hi vetthe# yathAtaqtha(gg) svAhA$ | 
agnaya idaM na mama || 2 (T.B.3.7.11.5 )

yatpA#kaqtrA mana#sA dIqnada#kShAq na | 
yaqj~jasya# maqnvateq martA#saH | 
aqgniShTaddhotA$ kratuq vidvi#jAqnann | 
yaji#ShTo deqvA(gm) Ru#tuqSo ya#jAtiq svAhA$ | (T.B.3.7.11.5 )
agnaya idaM na mama || 3

BUq ssvAhA$ - agnaya idaM na mama || 4 
Buvaq ssvAhA$ - vAyava idaM na mama || 5 
suvaq ssvAhA$ - sUryAya idaM na mama || 6 
oM BUrBuvaqssuvaq ssvAhA$ - prajApataya idaM na mama || 7 
SrI viShNa#veq svAhA$ - SrI viShNave paramAtmana 
idaM na mama || 8 
namo# ruqdrAya# paSuqpata#yeq svAhA$ - rudrAya paSupataya idaM na mama || 9 
(apa upaspRuSya - <lang=eng>This is not a Mantra, but an instruction to cleanse your hand with water) 
--------------------------
36.1	 vasordharA mantra pAThaH
T.S. 5-4-8-1
vasoqr dhArA$M juhotiq vaso$r meq dhArA#&saqditiq vA eqShA hU#yate GRuqtasyaq vA e#nameqShA dhArAq&muShmi#n
loqke pinva#mAqnopa# tiShThataq, 

Ajye#na juhotiq tejoq vA AjyaqM tejoq vasoqr dhArAq teja#saiqvAsmaiq tejo&va# ruqndhe,

&thoq kAmAq vai vasoqr dhArAq kAmA#neqvA&va# rundheq,
 
yaM kAqmaye#ta prAqNAna#syAqnnAdyaqM ~Mvi 

T.S. 5-4-8-2
cCi#ndyAqmiti# viqgrAhaqM tasya# juhuyAt prAqNAneqvAsyAq&nnAdyaqM ~Mvi cCi#nattiq,

yaM kAqmaye#ta prAqNAna#syAq&nnAdyaq(gm)q saM ta#nuyAqmitiq santa#tAqM tasya# juhuyAt prAqNAneqvAsyAqnnAdyaq(gm)q saM ta#notiq,
 
dvAda#Sa dvAdaqSAni# juhotiq dvAda#Saq mAsA$ ssaM~Mvathsaqra 
ssa#M~MvathsaqreNaiq vA &smAq annaqmava# ruqndhe,

&nna#M caq me&kShu#cca maq ityA#haiq tad vA

T.S. 5-4-8-3
anna#sya rUqpa(gm) rUqpeNaiqvAnnaq&mava# rundheq, 

&gniSca# maq Apa#Sca maq ityA#haiqShA vA anna#syaq yoniqH sayo$nyeqvAnnaqma&va# rundher,

-&dheqndrANi# juhoti deqvatA# eqvA&va# rundheq yath sarve#ShA-maqrddhamindraqH pratiq tasmAqdindro# deqvatA#nAM BUyiShThaqBAkta#maq indraqmutta#ra-mAhendriqya-meqvA&smi#-nnuqpari#ShTAd dadhAti,

yaj~jAyuqdhAni# juhoti yaqj~jo

T.S. 5-4-8-4
vai ya#j~jAyuqdhA#ni yaqj~jameqvA&va# ruqndhe&tho# eqtadvai yaqj~jasya# rUqpa(gm) rUqpeNaiqva yaqj~jamava# rundhe, 

&vaBRuqthaSca# me svagAkAqraSca# maq ityA#ha svaqgAkRu#tyA, 

aqgniSca# me GaqrmaSca# maq ityA#haiqtad vai bra#hmavarcaqsasya# rUqpa(gm) rUqpeNaiqva 
bra#hmavarcaqsamava# rundhaq, 

Ruk ca# meq sAma# ca maq ityA#haiq

T.S. 5-4-8-5
tadvai Canda#sA(gm) rUqpa(gm) rUqpeNaiqva CandAq(gg)qsyava# rundheq, garBA$Sca me vaqthsASca# maq ityA#haiqtad vai pa#SUqnA(gm) rUqpa(gm) rUqpeNaiqva paqSUnava# rundheq, 

kalpA$~jjuhoqtyaklRu#ptasyaq klRuptyai#, 

yugmadayuqje ju#hoti mithunaqtvAyo$-,

ttaqrAva#tI Bavatoq&BikrA$ntyAq, 

ekA# ca me tiqsraSca# maq ityA#ha devaCandaqsaM vA ekA# ca tiqsraSca#

T.S. 5-4-8-6
manuShyaCandaqsaM cata#sraScAqShTau ca# devaCandaqsaM caiqva ma#nuShyaCandaqsaM cA&va# rundhaq, 

A traya#stri(gm)Sato juhotiq traya#stri(gm)Saqd vai deqvatA# deqvatA# eqvA&va# rundhaq A&ShTAca#tvAri(gm)Sato 
juho-tyaqShTAca#tvAri(gm)SadakSharAq jaga#tIq jAga#tAH paqSavoq jaga#tyaiqvA&smai# paqSUnava# rundheq,

 
vAja#Sca prasaqvaSceti# dvAdaqSaM ju#hotiq dvAda#Saq mAsA$ ssaM~Mvathsaqra ssa#M~Mvathsaqra eqva prati# tiShThati ||
oM SAntiqH SAntiqH SAnti#H ||
---------------------------

36.2	 pUrNAhutiH
(TB 3.8.10.5 )
pUqrNAqhuqti-mu#ttaqmAM ju#hoti | 
sarvaqM ~Mvai pU$rNAhuqtiH | 
sarva#meqvApno#ti | atho# iqyaM ~Mvai pU$rNAhuqtiH | 
aqsyAmeqva prati#tiShThati | 

TS 1.5.3.2
saqpta te# agne saqmidha# ssaqptajiqhvA-ssaqptar.Sha#ya-ssaqptadhAma# priqyANi# | 
saqpta hotrA$ ssaptaqdhA tvA# yajanti  
saqptayonIq-rApRu#NasvA GRuqtenaq svAhA$ | 
agnaye saptavata idaM na mama | 
--------------------------
37	Gana mantrAH
37.1	 me jIvAtu:
(T.S.4.7.3.2)

vAkyaM- me jIqvAtu#Sca me, dIrGAyuqtvaM ca# me, &namiqtraM caq me, &Ba#yaM ca me, suqgaM ca# meq, Saya#naM ca me, sUqShA ca# me, suqdina#M ca me ||

padaM - meq | jIqvAtu#H | caq | meq | dIqrGAqyuqtvamiti# dIrGAyu - tvaM (dIqrGAqyutvaM) | caq | meq | aqnaqmiqtraM | caq | meq | aBa#yaM | caq | meq | suqgamiti# su - gaM (suqgaM) | caq | 
meq | Saya#naM | caq | meq | sUqSheti# su - uqShA (sUqShA) | 
caq | meq | suqdinaqmiti# su - dina$M (suqdina$M) | caq | meq ||

meq | jIqvAtu#H | caq |
meqq jIqqvAtu#r, jIqvAtu#r me, me jIqvAtu#-Sca, ca jIqqvAtu#r me, me jIqvAtu#-Sca | 

jIqvAtu#H | caq | meq |
jIqvAtu#-Sca, ca jIqvAtu#r, jIqvAtu# Sca me, me ca jIqqvAtu#r, jIqvAtu#-Sca me | 

caq | meq | (dIqrGAqyuqtvaM) |
caq meq, meq caq, caq meq dIqrGAqyuqtvaM, dI$rGAyuqtvaM me# ca, ca me dIrGAyuqtvaM | 

meq | (dIqrGAqyuqtvaM) | caq |
meq dIqrGAqyuqtvaM, dI$rGAyuqtvaM me#, me dIrGAyuqtvaM ca#, ca dIrGAyuqtvaM me#, me dIrGAyuqtvaM ca# | 

(dIqrGAqyuqtvaM) | caq | meq |
dIqrGAqyuqtvaM ca#, ca dIrGAyuqtvaM, dI$rGAyuqtvaM ca# me, me ca dIrGAyuqtvaM, dI$rGAyuqtvaM ca# me | 

(dIqrGAqyuqtvaM) |
dIqrGAqyuqtvamiti# dIrGAyu - tvaM | 

caq | meq | aqnaqmiqtraM |
caq meq, meq caq, caq meq &naqmiqtra, ma#namiqtraM me# ca, ca me &namiqtraM | 

meq | aqnaqmiqtraM | caq |
meq-&naqmiqtra, ma#namiqtraM me#, me &namiqtraM ca#, cA namiqtraM me#, me &namiqtraM ca# | 

9.	aqnaqmiqtraM | caq | meq |
aqnaqmiqtraM ca#, cA namiqtra, -ma#namiqtraM ca# me, me cA namiqtra,-ma#namiqtraM ca# me | 

10.	caq | meq | aBa#yaM |
caq meq, meq caq, caq me&Ba#yaq,-maBa#yaM me ca, caq me &Ba#yaM | 

11.	meq | aBa#yaM | caq |
me &Ba#yaq,-maBa#yaM meq, me &Ba#yaM caq, cA Ba#yaM meq, me &Ba#yaM ca | 

12.	aBa#yaM | caq | meq |
aBa#yaM caq, cA Ba#yaq,-maBa#yaM ca me, meq cA Ba#yaq,-maBa#yaM ca me | 

13.	caq | meq | (suqgaM) |
caq meq, meq caq, caq meq suqga(gm), suqgaM me# ca, ca me suqgaM | 

14.	meq | (suqgaM) | caq |
meq suqga(gm), suqgaM me#, me suqgaM ca#, ca suqgaM me#, me suqgaM ca# | 

15.	(suqgaM) | caq | meq |
suqgaM ca#, ca suqga(gm), suqgaM ca# me, me ca suqga(gm), suq gaM ca# me | 

16.	(suqgaM) |
suqgamiti# su - gaM | 

17.	caq | meq | Saya#naM |
caq meq, meq caq, caq meq Saya#naq(gm)q, Saya#naM me ca, ca meq Saya#naM | 

18.	meq | Saya#naM | caq |
meq Saya#naq(gm)q, Saya#naM me, meq Saya#naM ca, caq Saya#naM me, meq Saya#naM ca | 

19.	Saya#naM | caq | meq |
Saya#naM ca, caq Saya#naq(gm)q, Saya#naM ca me, me caq Saya#naq(gm)q, Saya#naM ca me | 

20.	caq | meq | (sUqShA) |
caq meq, meq caq, caq meq sUqShA, sUqShA me# ca, ca me sUqShA | 

21.	meq | (sUqShA) | caq |
meq sUqShA, sUqShA me#, me sUqShA ca#, ca sUqShA me#, me sUqShA ca# | 

22.	(sUqShA) | caq | meq |
sUqShA ca#, ca sUqShA, sUqShA ca# me, me ca sUqShA, sUqShA ca# me | 

23.	(sUqShA) |
sUqSheti# su - uqShA | 

24.	caq | meq | (suqdina$M) |
caq meq, meq caq, caq meq suqdina(gm)#, suqdina#M me ca, ca me suqdinaM$ | 

25.	meq | (suqdina$M) | caq |
meq suqdina(gm)#, suqdina#M me, me suqdina#M ca, ca suqdina#M me, me suqdina#M ca | 

26.	(suqdina$M) | caq | meq |
suqdina#M ca, ca suqdina(gm)#, suqdina#M ca me, me ca suqdina(gm)#, suqdina#M ca me | 

27.	(suqdina$M)
suqdinaqmiti# su - dinaM$ | 

28.	caq | meq |
caq meq, meq caq, caq meq | 
29.	meq |
maq iti# me || 
------------------------------

37.2	 mayi medhAM mayi prajAM
(T.S.3.3.1.2)

vAkyaM - mayi# meqdhAM mayi# praqjAM mayiq sUryoq BrAjo# dadhAtu ||

padaM - mayi# | meqdhAM | mayi# | praqjAmiti# pra - jAM (praqjAM) | mayi# | sUrya#H | BrAja#H | daqdhAqtuq ||

mayi# | meqdhAM | mayi# |
mayi# meqdhAM, meqdhAM mayiq, mayi# meqdhAM mayiq, mayi# meqdhAM mayiq, mayi# meqdhAM mayi# | 

meqdhAM | mayi# | (praqjAM) |
meqdhAM mayiq, mayi# meqdhAM, meqdhAM mayi# praqjAM, 
praqjAM mayi# meqdhAM, meqdhAM mayi# praqjAM | 

mayi# | (praqjAM) | mayi# |
mayi# praqjAM, praqjAM mayiq, mayi# praqjAM mayiq, 
mayi# praqjAM mayiq, mayi# praqjAM mayi# | 

(praqjAM) | mayi# | sUrya#H |
praqjAM mayiq, mayi# praqjAM, praqjAM mayiq sUryaq, 
ssUryoq mayi# praqjAM, praqjAM mayiq sUrya#H | 

(praqjAM) |
praqjAmiti# pra - jAM | 

 mayi# | sUrya#H | BrAja#H | 
mayiq sUryaq, ssUryoq mayiq, mayiq sUryoq BrAjoq, 
BrAjaq ssUryoq mayiq, mayiq sUryoq BrAja#H | 

sUrya#H | BrAja#H | daqdhAqtuq ||
sUryoq BrAjoq, BrAjaq ssUryaq, ssUryoq BrAjo# dadhAtu, 
dadhAtuq BrAjaq ssUryaq, ssUryoq BrAjo# dadhAtu | 

8.	 BrAja#H | daqdhAqtuq ||
BrAjo# dadhAtu, dadhAtuq BrAjoq, BrAjo# dadhAtu | 

9.	 daqdhAqtuq ||
dadhAqtviti# dadhAtu || 

teqjaqsvI ya#SaqsvI bra#hmavarcaqsI syAqmiti# |
prA~gA hotuqr-ddhiShNyAq duthsa#rpet | 
yeyaM prAgAqd yaSa#svatI | sAmAq prorNo#tu | 
teja#sAq yaSa#sA brahmavarcaqseneti# | 
tejaqs-vye#va ya#SaqsvI bra#hmavarcaqsI Ba#vati || 
 ---------------------------------------
37.3	mAruta manarvANaM
(T.S.4.3.13.6)

vAkyaM - mAru#tamanaqrvANa(gm)# ratheqSuBa$M |
padaM - mAru#taM | aqnaqrvANa$M | raqtheqSuBaqmiti# rathe-SuBa$M (raqtheqSuBa$M) | 

mAru#taM | aqnaqrvANa$M | (raqtheqSuBa$M) |
mAru#ta- manaqrvANa#, manaqrvANaMq mAru#taMq, 
mAru#ta-manaqrvANa(gm)# ratheqSuBa(gm)#, ratheqSuBa# manaqrvANaMq mAru#taMq, mAru#ta manaqrvANa(gm)# ratheqSuBa$M | 

2.	aqnaqrvANa$M | (raqtheqSuBa$M) |
aqnaqrvANa(gm)# ratheqSuBa(gm)#, ratheqSuBa#-manaqrvANa#,-
manaqrvANa(gm)# ratheqSuBa$M | 

3.	(raqtheqSuBa$M) |
raqtheqSuBaqmiti# rathe - SuBa$M || 
ato#toq vA utta#rANiq SreyA(gm)#si Bavanti || 
-------------------------------------------

37.4	 sA prajAM
(T.S.2.6.1.7)

vAkyaM - sA praqjAM paqSUn. yaja#mAnAyaq praja#nayati ||

padaM - sA | praqjAmiti# pra - jAM (praqjAM) | paqSUn | yaja#mAnAya | preti# (pra) | jaqnaqyaqtiq ||

sA | (praqjAM) | paqSUn |
sA praqjAM, praqjA(gm) sA, sA praqjAM paqSUn, 
paqSUn praqjA(gm) sA, sA praqjAM paqSUn | 

(praqjAM) | paqSUn | yaja#mAnAya |
praqjAM paqSUn, paqSUn praqjAM, praqjAM paqSUn 
yaja#mAnAyaq, yaja#mAnAya paqSUn praqjAM, 
 praqjAM paqSUn. yaja#mAnAya | 

3.	(praqjAM) |
praqjAmiti# pra - jAM | 

4.	paqSUn | yaja#mAnAya | (pra) | 
paqSUn. yaja#mAnAyaq, yaja#mAnAya paqSUn, 
paqSUn. yaja#mAnAyaq pra, pra yaja#mAnAya paqSUn, 
paqSUn. yaja#mAnAyaq pra | 

5.	yaja#mAnAya | (pra) | jaqnaqyaqtiq ||
yaja#mAnAyaq pra, pra yaja#mAnAyaq, yaja#mAnAyaq pra 
ja#nayati, janayatiq pra yaja#mAnAyaq, 
yaja#mAnAyaq pra ja#nayati | 

6.	(pra) | jaqnaqyaqtiq ||
pra ja#nayati, janayatiq pra, pra ja#nayati | 

7.	jaqnaqyaqtiq ||
jaqnaqyaqtIti# janayati || 

eqtenaq vai deqvA jaitvA#ni jiqtvA | 
yaM kAmaq-makA#yantaqta-mA$pnuvann | yaM kAma#M kAqmaya#te | 
tameq tenA$pnoti ||
 -----------------------------------------------

37.5	yasya putraH 
(T.S.1.5.8.5)

vAkyaM - yasya# puqtro jAqtaH syAt teja# eqvAsmi#n 
brahmavarcaqsaM da#dhAti ||

padaM - yasya# | puqtraH | jAqtaH | syAt | teja#H | eqva | 
aqsmiqnn | braqhmaqvaqrcaqsamiti# brahma - vaqrcaqsaM 
(braqhmaqvaqrcaqsaM | daqdhAqtiq ||

yasya# | puqtraH | jAqtaH |
yasya# puqtraH, puqtro yasyaq, yasya# puqtro jAqto, 
jAqtaH puqtro yasyaq, yasya# puqtro jAqtaH | 

2.	jAqtaH | puqtraH | syAt | 
puqtro jAqto, jAqtaH puqtraH, puqtro jAqta-ssyA, 
thsyA-jjAqtaH puqtraH, puqtro jAqta-ssyAt | 

3.	puqtraH | syAt | teja#H | 
jAqta-ssyA, thsyA-jjAqto, jAqta-syAt tejaq, 
stejaq-syA jjAqto, jAqta-syAt teja#H | 

4.	syAt | teja#H | eqva |
syAt tejaq stejaqsyAth syAt teja# eqvaiva 
tejaqsyAth syAt teja# eqva | 

5.	teja#H | eqva | aqsmiqnn |
teja# eqvaiva tejaq, steja# eqvAsmi#, -nnasminneqva tejaq, steja# eqvAsminn# || 

6.	eqva | aqsmiqnn | (braqhmaqvaqrcaqsaM | 
eqvAsmi#-nnasminneq-, vai-vA&smi#n brahmavarcaqsaM, 
bra#hmavarcaqsa-ma#sminneq vai, vAsmi#n brahmavarcaqsaM | 

7.	aqsmiqnn | (braqhmaqvaqrcaqsaM | daqdhAqtiq ||
aqsmiqn braqhmaqvaqrcaqsaM, bra#hmavarcaqsa-ma#smi-,
   smin brahmavarcaqsaM da#dhAti, dadhAti bra#hmavarcaqsa- 
   ma#smi,-nnasmin brahmavarcaqsaM da#dhAti | 

8.	(braqhmaqvaqrcaqsaM | daqdhAqtiq ||
braqhmaqvaqrcaqsaM da#dhAti, dadhAti brahmavarcaqsaM, 
bra#hmavarcaqsaM da#dhAti |

9.	(braqhmaqvaqrcaqsaM | 
braqhmaqvaqrcaqsamiti# brahma - varcaqsaM | 
10.	 daqdhAqtiq ||
daqdhAqtIti# dadhAti | 


teqjaqsvI ya#SaqsvI bra#hmavarcaqsI syAqmiti# | 
prA~gA hotuqr dhiShNyAq duthsa#rpet | 
yeyaM prAgAq-dyaSa#svati | sAmAq prorNo#tu | 
teja#sAq yaSa#sA brahmavarcaqseneti# | 
teqjaqs vye#va ya#SaqsvI bra#hmavarcaqsI Ba#vati ||
 ---------------------------

37.6	ye devA divi BAgA
(T.S. 2.4.10.3)
vAkyaM - ye deqvA diqvi BA#gAq iti# kRuShNA jiqnamava# dhUnotIqma eqvAsmai# loqkAH prIqtA aqBIShTA Bavanti ||

padaM - ye | deqvAH | diqviBA#gAq iti# diqvi - BAqgAqH 
(diqviBA#gAH) | iti# | kRuqShNAqjiqnamiti# kRuShNa - aqjiqnaM 
(kRuqShNAqjiqnaM) | aveti# (ava#) | dhUqnoqtiq | iqme | eqva | aqsmaiq | loqkAH | prIqtAH | aqBIShTAq ityaqBi - iqShTAqH 
(aqBIShTA$H) | Baqvaqntiq ||

ye | deqvAH | (diqviBA#gAH)
ye deqvA, deqvA ye, ye deqvA diqviBA#gA, diqviBA#gA 
deqvA ye, ye deqvA diqviBA#gAH | 

2.	deqvAH | (diqviBA#gAH) | iti# |
deqvA diqviBA#gA, diqviBA#gA deqvA, deqvA diqviBA#gAq 
itIti# diqviBA#gA deqvA, deqvA diqviBA#gAq iti# |

3.	(diqviBA#gAH) | iti# | (kRuqShNAqjiqnaM |
diqviBA#gAq itIti# diqviBA#gA, diqviBA#gAq iti# 
kRuShNAjiqnaM, kRu#ShNAjiqna-miti# diqviBA#gA, diqviBA#gAq iti# kRuShNAjiqnaM | 

4.	(diqviBA#gAH) |
diqviBA#gAq iti# diqvi - BAqgAqH |

5.	iti# | (kRuqShNAqjiqnaM | (ava#) |
iti# kRuShNAjiqnaM, kRu#ShNAjiqna mitIti# kRuShNAjiqna-mavAva# kRuShNAjiqna-mitIti# kRuShNAjiqna-mava# | 

6.	(kRuqShNAqjiqnaM | (ava#) | dhUqnoqtiq |
kRuqShNAqjiqna - mavAva# kRuShNAjiqnaM kRu#ShNAjiqna-
mava# dhUnoti dhUnoqtyava# kRuShNAjiqnaM kRu#ShNAjiqna-mava# dhUnoti | 

7.	(kRuqShNAqjiqnaM |
kRuqShNAqjiqnamiti# kRuShNa - aqjiqnaM | 

8.	(ava#) | dhUqnoqtiq | iqme |
ava# dhUnoti dhUnoq tyavAva# dhUnotIqma iqme dhU#noqtyavAva# dhUnotIqme | 

9.	dhUqnoqtiq | iqme | eqva |
dhUqnoqtIqma iqme dhU#noti dhUnotIqma eqvai ve me dhU#noti dhUnotIqma eqva | 

10.	iqme | eqva | aqsmaiq |
iqma eqvai ve ma iqma eqvAsmA# asmA eqvema iqma eqvAsmai$ | 

11.	eqva | aqsmaiq | loqkAH |
eqvAsmA# asmA eqvai vAsmai# loqkA loqkA a#smA eqvai vAsmai# loqkAH | 

12.	aqsmaiq | loqkAH | prIqtAH |
aqsmaiq loqkA, loqkA a#smA, asmai loqkA prIqtAH, prIqtA loqkA a#smA, asmai loqkAH prIqtAH | 

13.	loqkAH | prIqtAH | (aqBIShTA$H) |
loqkAH prIqtA, prIqtA loqkA, loqkA prIqtA aqBIShTA#, aqBIShTA$H prIqtA loqkA, loqkA prIqtA aqBIShTA$H | 

14.	prIqtAH | (aqBIShTA$H) | Baqvaqntiq ||
prIqtA aqBIShTA#, aqBIShTA$H prIqtAH, prIqtA aqBIShTA# Bavanti BavantyaqBIShTA$H prIqtAH, prIqtA aqBIShTA# Bavanti | 

15.	(aqBIShTA$H) | Baqvaqntiq ||
aqBIShTA# Bavanti BavantyaqBIShTA# aqBIShTA# Bavanti | 

16.	(aqBIShTA$H) |
aqBIShTAq ityaqBi - iqShTAqH | 

17.	Baqvaqntiq ||
BaqvantIti# Bavanti || 

hRuda#yaMq yajU(gm)#Shiq patnya#Sca | yaqthAqvaqkAqSaM grahAn# | 
yaqthAqvaqkAqSaM pra#tigraqhAn ~Mlo#kaM pRuqNASca# | 
sarvAhA#syaiq tA deqvatA$H prIqtA aqBIShTA# Bavanti ||
 ----------------------

37.7	prajAmAyur dhanaM ca 
(T.S.1.6.1.1)

vAkyaM - praqjAmAyuqrddhana#M ca |

padaM - praqjAmiti# pra - jAM (praqjAM) | Ayu#H | dhana$M | caq ||

(praqjAM) | Ayu#H | dhana$M |
praqjA-mAyuqrAyu#H praqjAM praqjAmAyuqr dhanaMq dhanaqmAyu#H praqjAM praqjAmayuqr dhanaM$ |

2.	(praqjAM) |
praqjAmiti# pra - jAM | 

3.	Ayu#H | dhana$M | caq ||
Ayuqr dhanaMq dhanaq-mAyuq-rAyuqr dhana#M ca caq dhanaq-mAyuq-rAyuqr dhana#M ca | 

4.	dhana$M | caq ||
dhana#M ca caq dhanaMq dhana#M ca | 

5.	caq ||
ceti# ca || 

paSya#ti puqtraM | paSya#tiq pautraM$ | pra praqjayA# paqSuBi#r 
mithuqnair jA#yate | yasyaiqvaM ~MviqduSho$ &gnihoqtraM juhva#ti | ya u#caina deqvaM ~Mveda# || 
----------------------------------------
37.8	 sarveByo vai kAmeByaH
(T.S.7.5.3.2)

vAkyaM - sarve$Byoq vai kAme$ByaH saqndhir du#heq tad 
yaja#mAnAq ssarvAqn kAmAqna va#rundhate || 

padaM - sarve$ByaH | vai | kAme$ByaH | saqndhiriti# saM - dhiH 
(saqndhi) | duqheq | tat | yaja#mAnAH | sarvAn# | kAmAn# | aveti# (ava#) | ruqndhaqteq || 

sarve$ByaH | vai | kAme$ByaH |
sarve$Byoq vai, vai sarve$ByaHq , sarve$Byoq vai kAme$ByaqH, kAme$Byoq vai sarve$ByaqH, sarve$Byoq vai kAme$ByaH | 

vai | kAme$ByaH | (saqndhi) |
vai kAme$ByaqH, kAme$Byoq vai, vai kAme$Bya-ssaqndhi, ssaqndhiH kAme$Byoq vai, vai kAme$Bya-ssaqndhiH | 

3.	kAme$ByaH | (saqndhi) | duqheq |
kAme$Bya ssaqndhi, ssaqndhiH kAme$ByaqH, kAme$ByaH saqndhir du#he, duhe saqndhiH kAme$ByaqH, kAme$ByaH saqndhir du#he | 

4.	(saqndhi) | duqheq | tat |
saqndhir du#he, duhe saqndhi, ssaqndhir du#heq tat tat du#he saqndhi, ssaqndhir du#heq tat | 

5.	(saqndhi) |
saqndhiriti# saM - dhiH | 

6.	duqheq | tat | yaja#mAnAH |
daqheq tattat du#he , duheq tad yaja#mAnAq, yaja#mAnAq stat du#he, duheq tad yaja#mAnAH | 

7.	tat | yaja#mAnAH | sarvAn# |
tad yaja#mAnAq, yaja#mAnAq stad, tad yaja#mAnAq ssarvAqn,   thsarvAqnq. yaja#mAnAq stat, tad yaja#mAnAq 
ssarvAn# | 

8.	yaja#mAnAH | sarvAn# | kAmAn# |
yaja#mAnAqH sarvAqn, thsarvAqnq. yaja#mAnAq, yaja#mAnAqH sarvAqn kAmAqn , kAmAqn thsarvAqn 
yaja#mAnAq, yaja#mAnAqH sarvAqn kAmAn# | 

9.	 sarvAn# | kAmAn# | (ava#) |
sarvAqn kAmAqn, kAmAqn thsarvAqn, thsarvAqn kAmAqna vAvaq kAmAqn thsarvAqn -thsarvAqn kAmAqnava# |
 
10.	kAmAn# | (ava#) | ruqndhaqteq ||
kAmAqna-vAvaq kAmAqn, kAmAqna va#-rundhate rundhaqte&vaq kAmAqn kAmAqna-va#-rundhate | 

11.	(ava#) | ruqndhaqteq ||
ava#-rundhate rundhaqte& vAva#rundhate | 

12.	ruqndhaqteq ||
ruqndhaqtaq iti# rundhate ||

sAMqgraqhaqNyeShTyA# yajate | iqmAM jaqnatAq(gm)q saMgRu#hNAq nIti# | dvAda#SAq ratnI raSaqnA Ba#vati | dvAda#Saq mAsA$ ssaM~MvathsaqraH | saqM~Mvaqthsaqra meqvA va#rundhe | mauMqjI Ba#vati | Urgvai mu~jcA$H | Urja# meqvA va#rundhe | ciqtrA nakSha#traM Bavati | ciqtraM ~MvA eqtat karma# | yada#Svameqdha-ssamRu#ddhyai || 
 --------------------------
37.9	 puShTiM dhatta
(T.S.2.1.9.4)

vAkyaM - puShTi#M dhattaqH puShya#ti praqjayA# paqSuBi#H ||

padaM - puShTi$M | dhaqttaqH | puShya#ti | praqjayeti# pra - jayA$ 
(praqjayA$) | paqSuBiqriti# paqSu - BiqH (paqSuBi#H) ||

puShTi$M | dhaqttaqH | puShya#ti |
puShTi#M dhatto, dhattaqH puShTiMq, puShTi#M dhattaqH puShya#tiq, puShya#ti dhattaqH puShTiMq, puShTi#M dhattaqH puShya#ti | 

2.	dhaqttaqH | puShya#ti | (praqjayA$) |
dhaqttaqH puShya#tiq, puShya#ti dhatto, dhattaqH puShya#ti praqjayA$, praqjayAq puShya#ti dhatto, 
dhattaqH puShya#ti praqjayA$ | 

3.	puShya#ti | (praqjayA$) | (paqSuBi#H) ||
puShya#ti praqjayA$, praqjayAq puShya#tiq, puShya#ti praqjayA# paqSuBi#H, paqSuBi#H praqjayAq puShya#tiq, 
puShya#ti praqjayA# paqSuBi#H | 

4.	(praqjayA$) | (paqSuBi#H) ||
praqjayA# paqSuBi#H, paqSuBi#H praqjayA$, praqjayA# paqSuBi#H | 

5.	(praqjayA$) | 
praqjayeti# pra - jayA$ | 

6.	(paqSuBi#H) ||
paqSuBiqriti# paqSu - BiqH || 

puShTyaiq vA eqtadrUqpaM | yadaqjA | 
trisaM~M#vathsaqra-syAqnyAn paqSUn pariq prajA#yate | 
baqstAqjiqna maqddhyava# rohati | 
puShTyA#meqva praqjana#neq prati#tiShThati || 
---------------------

37.10	tA viShNo pAhi
(T.S.1.1.11.2)
vAkyaM - tA vi#ShNo pAhi pAqhi yaqj~jaM pAqhi 
yaqj~japa#tiM pAqhi mAM ~Mya#j~jaqniyaM$ || 

padaM - tAH | viqShNoq iti# (viqShNoq) | pAqhiq | pAqhi | 
yaqj~jaM | pAqhi | yaqj~japa#tiqmiti# yaqj~ja-paqtiqM 
(yaqj~japa#tiM) | pAqhi | mAM | yaqj~jaqniyaqmiti# yaj~ja - niya$M (yaqj~jaqniya$M) ||

tAH | (viqShNoq) | pAqhiq |
tA vi#ShNo, viShNoq tAstA vi#ShNo pAhi pAhi viShNoq tAstA vi#ShNo pAhi | 

2.	(viqShNoq) | pAqhiq | pAqhi |
viqShNoq pAqhiq, pAqhiq viqShNoq, viqShNoq pAqhiq pAqhi, pAqhi pA#hi viShNo, viShNo pAhi pAqhi | 

3.	(viqShNoq) | 
viqShNoq iti# - viShNo | 

4.	pAqhiq | pAqhi | yaqj~jaM |
pAqhiq pAqhi, pAqhi pA#hi, pAhi pAqhi yaqj~jaM, ~Myaqj~jaM pAqhi pA#hi, pAhi pAqhi yaqj~jaM | 

5.	pAqhi | yaqj~jaM | pAqhi |
pAqhi yaqj~jaM, ~Myaqj~jaM pAqhi, pAqhi yaqj~jaM pAqhi, pAqhi yaqj~jaM pAqhi, pAqhi yaqj~jaM pAqhi | 

6.	yaqj~jaM | pAqhi | (yaqj~japa#tiM) |
yaqj~jaM pAqhi, pAqhi yaqj~jaM, ~Myaqj~jaM pAqhi yaqj~japa#tiM, ~Myaqj~japa#tiM pAqhi yaqj~jaM, 
~Myaqj~jaM pAqhi yaqj~japa#tiM | 

7.	pAqhi | (yaqj~japa#tiM) | pAqhi |
pAqhi yaqj~japa#tiM, ~Myaqj~japa#tiM pAqhi, pAqhi yaqj~japa#tiM pAqhi, pAqhi yaqj~japa#tiM pAqhi, 
pAqhi yaqj~japa#tiM pAqhi | 

8.	(yaqj~japa#tiM) | pAqhi | mAM |
yaqj~japa#tiM pAqhi, pAqhi yaqj~japa#tiM,  ~Myaqj~japa#tiM pAqhi mAM, mAM pAqhi yaqj~japa#tiM,
~Myaqj~japa#tiM pAqhi mAM | 

9.	(yaqj~japa#tiM) |
yaqj~japa#tiqmiti# yaqj~ja - paqtiMq | 

10.	pAqhi | mAM | (yaqj~jaqniya$M) ||
pAqhi mAM, mAM pAqhi, pAqhi mAM ~Mya#j~jaqniya#M, ~Myaj~jaqniyaMq mAM pAqhi, pAqhi mAM ~Mya#j~jaqniyaM$ | 

11.	mAM | (yaqj~jaqniya$M) ||
mAM ~Mya#j~jaqniya#M, ~Myaj~jaqniyaMq mAM, mAM ~Mya#j~jaqniyaM$ | 

12.	(yaqj~jaqniya$M) ||
yaqj~jaqniyaqmiti# yaj~ja - niyaM$ || 

tA vi#ShNo pAqhItyA#ha | yaqj~jovai viShNu#H | 
yaqj~jasyaqtRutai$ | 
pAqhi yaqj~jaM pAqhi yaqj~japa#tiM pAqhimAM 
~Mya#j~jaqniyaqmityA#ha | yaqj~jAyaq yaja#mAnAyAqtmane$ | 
teBya# eqvASiShaq mA SAqstenA$tyai || 
-------------------

37.11	ASiShamevai tAmA SAste
<lang=eng>(T.S.1.5.7.6, T.S.1.5.8.4, T.S.1.7.3.4, T.S.6.1.1.9 etc.)
vAkyaM - AqSiSha# meq vai tAmA SA$ste ||

padaM - AqSiShaqmityA$ - SiSha$M (AqSha$M) | eqva | eqtAM | 

eti (A) | SAqsteq ||
(AqSiSha$M) | eqva | eqtAM |
AqSiSha#meq vai vASiSha# mAqSiSha#meq vaitA meqtA meqvASiSha# mAqSiSha# meq vaitAM |
 
2.	 (AqSiSha$M) |
AqSiShaqmityA$ SiSha$M |

3.	eqva | eqtAM | (A) | 
eq vai tA meqtA meq vai vai tA mai tA meq vai vai tA mA | 

4.	eqtAM | (A) | SAqsteq ||
eqtA maitA meqtA mA SA$ste SAstaq aitA meqtA mA SA$ste | 

5.	 (A) | SAqsteq ||
ASA$ste SAstaq ASA$ste | 

6.	SAqsteq ||
SAqstaq iti# SAste || 
------------------------------
37.12	evAsminnAyur dadhati 
(T.S.2.3.11.5)

vAkyaM - ta evAsminnAyur dadhati sarvamAyureti ||
padaM - te | eqva | aqsmiqnn | Ayu#H | daqdhaqtiq | sarva$M | Ayu#H | eqtiq ||

te | eqva | aqsmiqnn |
ta eqvai va te ta eqvAsmi#nna-sminneq va te ta eqvAsminn# | 

2.	eqva | aqsmiqnn | Ayu#H |
eqvAsmi#nna-sminneq vai vAsmiqnnAyuqrAyu#-rasminneq vai vAsmiqnnAyu#H | 

3.	aqsmiqnn | Ayu#H | daqdhaqtiq |
aqsmiqnnAyuqrAyu#-rasminna-smiqnnAyu#r dadhati dadhaqtyAyu#-rasminna&q-miqnnAyu#r dadhati | 

4.	Ayu#H | daqdhaqtiq | sarva$M |
Ayu#r dadhati dadhaqtyA-yuqrAyu#r dadhatiq sarvaq(gm)q sarva#M dadhaqtyA-yuqrAyu#r dadhatiq sarva$M | 

5.	daqdhaqtiq | sarva$M | Ayu#H |
daqdhaqtiq sarvaq(gm)q, sarva#M dadhati, dadhatiq sarvaqmAyuq,-rAyuqssarva#M dadhati, dadhatiq sarvaqmAyu# |

6.	sarva$M | Ayu#H | eqtiq ||
sarvaq mAyuq, -rAyuq ssarvaq(gm)q, sarvaqmAyu#retyeq tyAyu-qssarvaq(gm)q, sarvaqmAyu#reti | 

7.	Ayu#H | eqtiq ||
Ayu#retyeq-tyAyuq-rAyu#reti | 

8.	eqtiq || 
eqtItye#ti || 
-------------------------------------

37.13	SatamAnaM Bavati 
(T.S.2.3.11.5,T.S.3.2.6.3)

vAkyaM - SaqtamA#naM Bavati SaqtAyuqH puru#ShaSSaqtendri#yaq Ayu#Shyeqvendriqye prati#tiShThati ||

padaM - SaqtamA#naqmiti# Saqta - mAqnaqM (SaqtamA#naM) | Baqvaqtiq | 
SaqtAyuqriti# Saqta - AqyuqH (SatAyuH) | puru#ShaH | 
Saqtendri#yaq iti# Saqta - iqndriqyaqH (Saqtendri#yaH) | Ayu#Shi | eqva | iqndriqye | pratIti# (prati#) | tiqShThaqtiq |

(SaqtamA#naM) | Baqvaqtiq | puru#ShaH |
SaqtamA#naM Bavati, Bavati SaqtamA#na(gm), SaqtamA#naM Bavati SaqtAyu#, SSaqtAyu#r Bavati SaqtamA#na(gm), SaqtamA#naM Bavati SaqtAyu#H | 

2.	(SaqtamA#naM) |
SaqtamA#naqmiti# Saqta - mAqnaMq | 

3.	Baqvaqtiq | (SatAyuH) | puru#ShaH | 
Baqvaqtiq SaqtAyu#, SSaqtAyu#r Bavati, Bavati SaqtAyuqH puru#ShaqH, puru#Sha SSaqtAyu#r Bavati, 
Bavati SaqtAyuqH puru#ShaH | 

4.	(SatAyuH) | puru#ShaH | (Saqtendri#yaH) | 
SaqtAyuqH puru#ShaqH, puru#Sha SSaqtAyu#, SSaqtAyuqH puru#Sha SSaqtendri#ya, SSaqtendri#yaqH puru#Sha SSaqtAyu#, 
SSaqtAyuqH puru#Sha SSaqtendri#yaH | 

5.	(SatAyuH) |
SaqtAyuqriti# Saqta - AqyuqH | 

6.	puru#ShaH | (Saqtendri#yaH) | Ayu#Shi |
puru#Sha SSaqtendri#ya, SSaqtendri#yaHq puru#ShaqH, puru#Sha SSaqtendri#yaq AyuqShyA-yu#Shi Saqtendri#yaHq puru#ShaqH, puru#Sha SSaqtendri#yaq Ayu#Shi | 

7.	(Saqtendri#yaH) | Ayu#Shi | eqva |
Saqtendri#yaq AyuqShyAyu#Shi Saqtendri#ya, SSaqtendri#yaq Ayu#Shyeq vaivAyu#Shi Saqtendri#ya-SSaqtendri#yaq 
Ayu#Shyeqva | 

8.	(Saqtendri#yaH) |
Saqtendri#yaq iti# Saqta - iqndriqyaHq | 

9.	Ayu#Shi | eqva | iqndriqye |
Ayu#Shyeq vai vAyuqShyAyu#-Shyeqvendriqya i#ndriqya eqvAyuqShyAyu#-Shyeqvendriqye | 

10.	eqva | iqndriqye | (prati#) |
eqvendriqya i#ndriqya eqvaivendriqye pratiq pratI$ndriqya eqvaivendriqye prati# | 

11.	iqndriqye | (prati#) | tiqShThaqtiq |
iqndriqye pratiq pratI$ndriqya i#ndriqye prati# tiShThati tiShThatiq pratI$ndriqya i#ndriqye prati#tiShThati | 

12.	(prati#) | tiqShThaqtiq |
prati#tiShThati tiShThatiq pratiq prati#tiShThati | 

13.	tiqShThaqtiq |
tiqShThaqtIti# tiShThati || 
---------------------------------
37.14	vai prajA 
(T.S.6.5.2.3)

vAkyaM - vai praqjAH praqjAsvevAyu#r dadhAti || 
vai | praqjA iti# pra - jAH (praqjAH) | praqjAsviti# 
pra - jAsu# (praqjAsu#) | eqva | Ayu#H | daqdhAqtiq ||

vai | (praqjAH) | (praqjAsu#) |
vai praqjAH praqjA vai vai praqjAH praqjAsu# praqjAsu# praqjA vai vai praqjAH praqjAsu# | 

(praqjAH) | (praqjAsu#) | eqva |
praqjAH praqjAsu# praqjAsu# praqjAH praqjAH praqjAsveqvai va praqjAsu# praqjAH praqjAH praqjAsveqva | 

3.	(praqjAH) |
praqjA iti# pra - jAH | 

4.	(praqjAsu#) | eqva | Ayu#H | 
praqjAsveqvai va praqjAsu# praqjAsveq-vAyuqrAyu#reqva praqjAsu# praqjAsveqvAyu#H | 

5.	(praqjAsu#) | 
praqjAsviti# pra - jAsu# | 

6.	eqva | Ayu#H | daqdhAqtiq ||
eqvAyuqrAya#reqvai vAyu#r dadhAti dadhAqtyAyu#reqvai vAyu#r dadhAti | 

7.	Ayu#H | daqdhAqtiq ||
Ayu#r dadhAti dadhAqtyAyuqrAyu#r dadhAti | 

8.	daqdhAqtiq ||
daqdhAqtIti# dadhAti || 
-------------------------

38	ASIrvAda mantrAH
<lang=eng>These Asheervada Mantras are not continuous Mantras, (and not appearing one after the other), in Veda Texts but <lang=eng>are consolidated from various places. For convenience purpose, these Mantras are given in a serial order as they are <lang=eng>normally chanted. The order of chanting may vary and the student needs to follow that order as is chanted in that <lang=eng>function.

na tatra sUryo BAti na ca#ndratAqraqkaMqq nemA vidyuto BAnti kuto#yamaq&gniH | 
tameva BAnta manu BA#ti saqrvaMq tasya BAsA sarvamida#M viBAqti || 
	
2.	paryA$ptyAq ana#ntarAyAyaq sarva#sthomoti&rAqtra 
u#ttaqma maha#rBavati (maha#dBavatiq) sarvaqsyAptyaiq 
sarva#syaq jityaiq sarva#meqva tenA$pnotiq sarva#M jayati || TS 5.4.12.3

3.	RuqdhyAsma# haqvyair nama#sopaq sadya# | 
miqtraM deqvaM mi#traqdheya#nno astu | 
aqnuqrAqdhAn. haqviShA# vaqrddhaya#ntaH | 
SaqtaM jI#vema Saqradaq-ssavI#rAH || TB 3.1.2.1

4.	navo#navo Bavatiq jAya#mAqno&hnA$~gkeqtu-ruqShasA#meqtyagre$ | 
BAqgaM deqveByoq vi da#dhAtyAqyan pra caqndramA$stirati   dIqrGamAyu#H || TS 2.4.14.1

5.	SaqtamA#naM Bavati SaqtAyuqH puru#Sha-SSaqtendri#yaq 
Ayu#Shyeqvendriqye prati#tiShThati || TB 1.3.7.8

6.	suqmaq~ggaqlIriqyaM vaqdhUriqmA(gm) sa#metaq paSya#ta | 
sauBA$gya maqsyai daqtvAyAthAstaMq vi pare#tana || 
RV 10.85.33

7.	iqmAM tvami#ndra mIDva ssupuqtrA(gm) suqBagAM$ kuru | 
daSA$syAM puqtrAnAdhe#hiq pati#-mekAdaqSaM kRu#dhi || 
RV 10.85.45

8.	yaqSaska#raqM bala#vantaM praqButvaM$ tameqva rA$jAdhiqpati#r baBUva | 
sa~gkI$rNa nAgASvaqpati#r narANAM sumaq~ggalyaM$ satataM dIqrGamAyu#H || R V kh 7.5.9.2


9.	saMqj~jAna#M ~Mviqj~jAna#M praqj~jAna#M jAqnada#BijAqnat | 
saq~gkalpa#mAnaM praqkalpa#mAna-mupaqkalpa#mAnaq-mupa#klRuptaM klRuqptaM | 
Sreyoq vasI#ya Aqyath ssaMBU#taM BUqtaM | 
ciqtraH keqtuH praqBAnAqBAn-thsaMqBAn | 
jyo#tiShmAq(gg)q steja#svAnAqtapaq(gg)q stapa#nnaBiqtapann# | 
roqcaqno roca#mAna-SSoBaqna-SSoBa#mAnaH kaqlyANa#H ||
TB 3.10.1.1

10.	Abrahma#n brAhmaqNo bra#hmavarcaqsI 
jA#yatAqmA&smin rAqShTre rA#jaqnya# iShaqvya#-SSUro# mahAraqtho jA#yatAMq dogdhrI# dheqnur voDA#
&naqDvAnAqSu-ssaptiqH pura#ndhiqr yoShA# jiqShNU ra#theqShThA 
ssaqBeyoq yuvA&&sya yaja#mAnasya vIqro jA#yatAM 
nikAqmeni#kAme naH paqrjanyo# var.Shatu Paqlinyo# 
naq oSha#dhayaH pacyantAM yogakSheqmo na#H kalpatAM || 
TS 7.5.18.1

11.	baqhuqgvai ba#hvaqSvAyai# bahvajAviqkAyai$ | 
baqhuqvrIqhiqyaqvAyai# bahumAShatiqlAyai$ | 
baqhuqhiqraqNyAyai# bahuhaqstikA#yai | 
baqhuqdAqsaqpUqruqShAyai# rayiqmatyaiq puShTi#matyai | 
baqhuqrAqyaqspoqShAyaiq rAjA$stu || TB 3.8.5.3

12.	Ayu#ShTe viqSvato# dadhadaqya-maqgnir vare$NyaH | 
puna#ste prAqNa A ya#tiq (or A yA#tiq) parAq yakShma(gm)# suvAmi te | 
AqyuqrdA a#gne haqviSho# juShAqNo GRuqtapra#tIko GRuqtayo#ni-redhi | 
GRuqtaM pIqtvA madhuq cAruq gavya#M piqteva# puqtramaqBi-
ra#kShatAdiqmaM || TS 1.3.14.5 / TA. 2.5.1

13.	puqrastAqd daSa#hotAraq-muda#~jcaq-mupa#dadhAti yAvatpaqdaM | 
hRuda#yaMq ~Myaju#ShIq patnyau# ca | 
daqkShiqNaqtaH prA~jcaq-~jcatu#r. hotAraM | 
paqScAduda#~jcaMq pa~jca#hotAraM | 
uqttaqraqtaH prA~jcaq(gm)q ShaDDho#tAraM | 
uqpari#ShTAqt prA~jca(gm)# saqptaho#tAraM | 
hRuda#yaMq ~MyajU(gm)#Shiq patnyai#Sca | yaqthAqvaqkAqSaM grahAn# | 
yaqthAqvaqkAqSaM pra#tigraqhAn ~Mlo#kaM pRuqNASca# | 
sarvA# hAsyaiqtA deqvatA$H prIqtA aqBIShTA# Bavanti ||
TB 3.12.5.5
---------------------------------
38.1	 taittirIya AraNyake dvitIya praSne -  prathama daSini
TA 2.1.1

saha qvai deqvAnAMq cAsu#rANAM ca yaqj~jau prata#tAvAstAM vaqya(gg) svaqrgaM ~Mloqkame$ShyAmo 
vaqyame$ShyAmaq itiq te&su#rA-ssaqnnahyaq saha#saiqvAca#ran brahmaqcarye#Naq tapa#saiva deqvAste &su#rA amuhyaq(gg)qste na prAjA#naq(gg)qste parA#Bavanta na svaqrgaM ~Mloqka-mA#yaqn prasRu#tenaq vai yaqj~jena# deqvAH svaqrgaM ~Mloqka-mA#yaqnnaprasRu#teqnAsu#rAqn parA#&BAvayaqn prasRu#to haq vai ya#j~jopavIqtino# yaqj~jo 
&pra#sRuqto &nu#pavIqtinoq yat ki~jca# brAhmaqNo ya#j~jopavIqtyadhI#teq yaja#ta eqva tat tasmA$d yaj~jopavIqtye#vAdhI#yIta yAqjayeqd yaje#ta vA yaqj~jasyaq prasRu#tyAq aji#naMq ~MvAso# vA dakShiNaqta u#paqvIyaq dakShi#NaM bAqhu-muddha#raqte&va# dhatte saqvyamiti# yaj~jopavIqtameqtadeqva vipa#rItaM prAcInAvIqta(gm) saMq~MvIta#M mAnuqShaM || 


38.2	 taittirIya AraNyake dvitIya praSne  dvitIya daSini
TA 2.2.1

rakShA(gm)#siq havA# puro&nuvAqke tapogra#-matiShThantaq tAn praqjApa#tir vaqreNoqpAma#ntrayataq tAniq 
vara#mavRuNItAdiqtyo noq yoddhAq itiq tAn praqjApa#ti-rabravIqd yodha#yaqddhva-mitiq tasmAqdutti#ShThantaq(gm)q havAq tAniq rakShA(gg)#syAdiqtyaM yodha#yantiq yAva#dastaq-manvagAqttAni# haq vA eqtAniq rakShA(gm)#si gAyatriqyA 
&Bi#mantriteqnAMBa#sA SAmyantiq tadu# haq vA eqte bra#hmavAqdina#H pUqrvABi#muqKAH saqndhyAyA$M gAyatriqyA 
&Bi#mantritAq Apa# UqrddhvaM ~MvikShi#pantiq tA eqtA Apo# vaqjrIBUqtvA tAniq rakShA(gm)#si maqndehA&ru#Ne dvIqpe 
prakShi#pantiq yat pra#dakShiqNaM prakra#mantiq tena# pAqpmAnaq-mava#dhUnvantaqdyanta#mastaMq ~Myanta#mAdiqtyama#BidhyAqyan kuqrvan brA$hmaqNo viqdvAn-thsaqkala#M Baqdrama#Snuteq &sAvA#diqtyo braqhmetiq brahmaiqva san brahmAqpyetiq ya eqvaM ~Mveda# ||

38.3	nArAyaNopaniShat
<lang=eng>This is a separate upanishad and is different from “MahaNarayanopanishad”. Atharva Rishi who has seen Lord <lang=eng>Narayana has conveyed his direct experience in poetic form through “Narayana Upanishad”. It is also called <lang=eng>“Narayana AtharvaSheersham” by Scholars.
<lang=eng>(No Definite Source available)

oM | saqha nA# vavatu | saqha nau# Bunaktu|
saqha vIqrya#M karavAvahai | 
teqjaqsvi nAqvadhI#tamastuq mA vi#dviShAqvahai$H |
oM SAntiqH SAntiqH SAnti#H |
oM athapuruSho ha vai nArAyaNo& kAmayata 
prajAH sRu#jeyeqti |
nAqrAqyaqNAt prA#No jAqyate |
manaH sarvendri#yANiq ca |

KaM vAyur-jyoti-rApaH pRuthivI viSva#sya dhAqriNI |
nAqrAqyaqNAt bra##hmA jAqyate | 
nAqrAqyaqNAt ru#dro jAqyate |
nAqrAqyaqNA-di#ndro jAqyate | 
nAqrAqyaqNAt prajApatayaH pra#jAyaqqnte |
nAqrAqyaqNAt dvAdaSAdityA rudrA vasava-ssarvANi 
ca Ca#ndAq(gm)qsi |
nAqrAqyaqNAdeva samu#t-padyaqnte |
nAqrAqyaqNe pra#varttaqnte | nAqrAqyaqNe pra#lIyaqnte |

oM | athanityo nA#rAyaqNaH | braqhmA nA#rAyaqNaH |
SiqvaSca# nArAyaqNaH | SaqkraSca# nArAyaqNaH |
dyAqvAq-pRuqthiqvyau ca# nArAyaqNaH |
kAqlaSca# nArAyaqNaH | diqSaSca# nArAyaqNaH | 
UqrddhvaSca# nArAyaqNaH | aqdhaSca# nArAyaqNaH | 
aqntaqrbaqhiSca# nArAyaqNaH | nArAyaNa eve#da(gm) saqrvaM |
yat BUqtaM yaccaq Bavya$M | 
niShkalo nira~jcano nirvikalpo nirAKyAtaH Suddho
deva eko# nArAyaqNaH |
na dviqtiyo$&stiq kaSci#t | ya e#vaM veqda | 
sa viShNureva Bavati sa viShNure#va Baqvati |
omitya#gre vyAqharet | nama i#ti paqScAt |
nAqrAqyaqNAye-tyu#pariqShTAt | o-mi#tye#kAqkSharaM | 
nama iti# dve aqkShare | nAqrAqyaqNAyeti pa~jcA$kSharAqNi |
etadvai nArayaNasyA-ShTAkSha#raM paqdaM |
yo ha vai nArayaNasyA-ShTAkSharaM pada#-maddhyeqti |
anapabruva-ssarva-mA#yureqti | 
vindate prA#jApaqtyaguM rAyaspoSha#M gaupaqtyaM |
tato&mRutatva-maSnute tato&mRutatva-maSnu#ta iqti | 
ya e#vaM veqda |

pratyagAnandaM brahmapuruShaM praNava# svarUqpaM | 
akAra ukAra makA#ra iqti | 
tAnekadhA samaBaratta-deta#domiqti | 
yumuktvA# mucya#te yoqgIq jaqnmaq saMsA#ra-baqndhanAt | 
oM namo nArAyaNAyeti ma#ntropAqsakaH | 
vaikuNThaBuvana-loka#M gamiqShyati |
tadidaM paraM puNDarIkaM vi#j~jAnaq-GanaM |
tasmAt tadidA#van mAqtraM | 
brahmaNyo deva#kIpuqtroq brahmaNyo ma#dhusUqdanoM | 
sarvaBUta sthameka#M nArAqyaNaM | 
kAraNarUpa-makAra pa#rabraqhmoM | 
etadatharva Siro#yo&dhIqte | 
prAqtaradhI#yAqnoq rAtrikRutaM pApa#M nASaqyati |
sAqyama#dhIyAqnoq divasakRutaM pApa#M nASaqyati | 
mAddhyandina-mAdityABi-muKo#&dhIyAqnaH |
pa~jca-pAtako-papAtakA$t pramuqcyate | 
sarva vedapArAyaNa pu#NyaM laqBate | 
nArAyaNasAyujya-ma#vApnoqtiq nArAyaNasAyujya-
ma#vApnoqti | ya e#vaM veqda | ityu#paqniSha#t || 
----------------------------------
oM SAntiqH SAntiqH SAnti#H ||
39	prakIrNAdhyAyaH 

39.1	 brAhmaNa eka hotA 
(TA 3.7.1)

brAqhmaqNa eka# hotA | sa yaqj~jaH | 
sa me# dadAtu praqjAM paqSUn puShTiqM ~MyaSa#H | 
yaqj~jaSca# me BUyAt | 1

aqgnir dviho#tA | sa BaqrtA | 
sa me# dadAtu praqjAM paqSUn puShTiqM ~MyaSa#H | 
BaqrtA ca# me BUyAt | 2 

pRuqthiqvI triho#tA | sa pra#tiqShThA | 
sa me# dadAtu praqjAM paqSUn puShTiqM ~MyaSa#H | 
praqtiqShThA ca# me BUyAt | 3

aqntari#kShaMq catu#r.hotA | sa viqShThAH | 
sa me# dadAtu praqjAM paqSUn puShTiqM ~MyaSa#H | 
viqShThASca# me BUyAt | 4 

vAqyuH pa~jca#hotA | sa prAqNaH | 
sa me# dadAtu praqjAM paqSUn puShTiqM ~MyaSa#H | 
prAqNaSca# me BUyAt | 5 

caqndramAqH ShaDDho#tA | sa RuqtUn ka#lpayAti | 
sa me# dadAtu praqjAM paqSUn puShTiqM ~MyaSa#H | 
Ruqtava#Sca me kalpantAM | 6 

anna(gm)# saqptaho#tA | sa prAqNasya# prAqNaH | 
sa me# dadAtu praqjAM paqSUn puShTiqM ~MyaSa#H | 
prAqNasya# ca me prAqNo BU#yAt | 7 

dyauraqShTaho#tA | so#&nAdhRuqShyaH | 
sa me# dadAtu praqjAM paqSUn puShTiqM ~MyaSa#H | 
aqnAqdhRuqShyaSca# BUyAsaM | 8

Aqdiqtyo nava#hotA | sa te#jaqsvI | 
sa me# dadAtu praqjAM paqSUn puShTiqM ~MyaSa#H | 
teqjaqsvI ca# BUyAsaM | 9

praqjApa#tiqr daSa#hotA | sa iqda(gm) sarvaM$ | 
sa me# dadAtu praqjAM paqSUn puShTiqM ~MyaSa#H | 
sarva#~jca me BUyAt | 10 

<lang=eng>The Following Mantra is not a part of brAqhmaqNa eka# hotA. However during Rudra-ekadasinis etc the following <lang=eng>Mantra is chanted as 11th “upachaara Mantram” after the above 10 Mantras. 
<lang=eng>hiraNyapAqtraM madho$H pUqrNaM daqdAti | maqdavyo# sAqnIti# | 

ekaqdA braqhmaNaq upa#harati | 
eqkadaivaq yaja#mAnaq Ayuqstejo# dadAti || 11
 -----------------------------------

39.2	namaH prAcyai
(TA 2.20.1)
namaqH prAcyai# diqSeyASca# deqvatA# eqtasyAMq prati#vasantyeq tABya#Scaq namoq ,

namo dakShi#NAyai diqSeyASca# deqvatA# eqtasyAMq-prati#vasantyeq tABya#Scaq namoq ,

namaqH pratI$cyai diqSeyASca# deqvatA# eqtasyAMq prati#vasantyeq tABya#Scaq namoq, 

namaq udI$cyai diqSeyASca# deqvatA# eqtasyAMq prati#vasantyeq tABya#Scaq namoq,

nama# UqrddhvAyai# diqSeyASca# deqvatA# eqtasyAMq prati#vasantyeq tABya#Scaq namoq,

namo &dha#rAyai diqSeyASca# deqvatA# eqtasyAMq prati#vasantyeq tABya#Scaq namoq,

namo# &vAntaqrAyai# diqSeyASca# deqvatA# eqtasyAMq prati#vasantyeq tABya#Scaq namoq ,

namo gaMgA yamunayor maddhye ye# vasaqntiq 
te me prasannAtmA-naSciraM jIvitaM va#rddhayaqntiq , 
namo gaMgA yamunayor muni#ByaScaq namoq , 
namo gaMgA yamunayor muni#ByaScaq namaH || 
---------------------
40	aikamatya sUktaM
<lang=eng> (To be chanted as per Rig Vedic Sruti )

(RV 10.12.191)
saMsaqmidyu#vase vRuShaqnnagneq viSvA$nyaqrya A |
iLaqspadeq sami#ddhyaseq sa noq vasUqnyA Ba#ra || 1

saM ga#cCaddhvaqM saM va#daddhvaqM saM voq manAM$si jAnatAM |
deqvA BAqgaM yathAq pUrve$ saMjAnAqnA uqpAsa#te || 2

saqmAqno mantraq-ssami#ti-ssamAqnI sa#mAqnaM mana#ssaqha 
ciqttame$ShAM |
saqmAqnaM mantra#maqBi ma$ntraye vassamAqnena# vo haqviShA$ juhomi || 3

saqmAqnI vaq AkU$ti-ssamAqnA hRuda#yAni vaH |
saqmAqnama#stu voq manoq yathA$ vaq-ssusaqhAsa#ti || 4

-----aikamatyasUktaM samAptaM-----
============================================




