ver 3.3 dt 31.07.2022

oM namaH paramAtmane, SrI mahAgaNapataye namaH
SrI guruByo namaH, haqriqH oM

1	SIkShA vallI 

1.1	 pUrvaSAnti pAThaH 

T.A.5.1.1
Sanno# miqtraH SaM ~Mvaru#NaH | Sanno# BavatvaryaqmA | Sannaq indroq bRuhaqspati#H | 
Sannoq viShNu#-rurukraqmaH | namoq brahma#Ne | nama#ste vAyo | 
tvameqva praqtyakShaqM brahmA#si | tvameqva praqtyakShaqM brahma# vadiShyAmi | 
RuqtaM ~Mva#diShyAmi | saqtyaM ~Mva#diShyAmi ( ) | tanmAma#vatu | tadvaqktAra#mavatu | 
ava#tuq mAM | ava#tu vaqktAra$M || oM SAntiqH SAntiqH SAnti#H || 1.1 
(saqttyam ~Mva#diShyAmiq pa~jca# ca) (A1) 

1.2	 SikShASAstrArtha sa~ggrahaH
T.A.5.2.1
SIkShAM ~MvyA$KyAsyAqmaH | varNaqH svaraH | mAtrAq balaM | sAma# santAqnaH | 
ityuktaH SI$kShAddhyAqyaH || 2.1
(SIkShAm pa~jca#) (A2) 

1.3	 saMhitopAsanaM
T.A.5.3.1
saqha nauq yaSaH | saqha nau bra#hmavaqrcasaM || 
athAtaH sa(gm)hitAyA upaniShadaM ~MvyA$KyAsyAqmaH | 
pa~jcasvadhi-ka#raNeqShu | adhilokamadhi-jyautiSha-madhividya-madhipraja#-maddhyAqtmaM | 
tA mahAsa(gm)hitA i#tyAcaqkShate || 
athA#dhi loqkaM | pRuthivI pU$rvarUqpaM | dyaurutta#rarUqpaM | 
AkA#SaH saqndhiH | 3.1 

T.A.5.3.2
vAyu#H sandhAqnaM | itya#dhi loqkaM || 
athA#dhi jyauqtiShaM | agniH pU$rva rUqpaM | Aditya utta#rarUqpaM | 
A#paH saqndhiH | vaidyuta#H sandhAqnaM | itya#dhi jyauqtiShaM || 
athA#dhi viqdyaM | AcAryaH pU$rva rUqpaM | 3.2 

T.A.5.3.3
antevAsyutta#rarUqpaM | vi#dyA saqndhiH | 
pravacana(gm)# sandhAqnaM | itya#dhi viqdyaM || 
athAdhiqprajaM | mAtA pU$rvarUqpaM | pitotta#rarUqpaM | pra#jA saqndhiH | 
prajanana(gm)# sandhAqnaM | ityadhiqprajaM || 3.3 

T.A.5.3.4
athAddhyAqtmaM | adharAhanuH pU$rva rUqpaM | uttarAhanu-rutta#rarUqpaM | 
vAK saqndhiH | jihvA# sandhAqnaM | ityaddhyAqtmaM || 
itI mAma#hA saq(gm)qhitAH || 
ya evametA mahAsa(gm)hitA vyAKyA#tA veqda | 
sandhIyate praja#yA paqSuBiH | 
brahmavarca-senAnnAdyena suvargyeNa# (suvargeNa#) lokeqna ( ) || 3.4
(saqndhi - rAcAryaH pU$rvarUqpa - mityadhiqprajam - ~Mlo#keqna) (A3) 

1.4	 meGAdi-siddhyarthA AvahantI homa mantrAH
T.A.5.4.1
yaH Canda#sA-mRuShaqBo viqSvarU#paH | CandoqByo-&ddhyaqmRutA$th saMbaqBUva# | 
sa mendro# meqdhayA$ spRuNotu | aqmRuta#sya devaq dhAra#No BUyAsaM || 
SarI#raM meq vica#r.ShaNaM | jiqhvA meq madhu#mattamA | karNA$ByAqM BUriq viSru#vaM | 
brahma#NaH koqSo#&si meqdhayA &pi#hitaH | SruqtaM me# gopAya || 
Aqvaha#ntI vitanvAqnA | 4.1 

T.A.5.4.2
kuqrvAqNA cIra#-mAqtmana#H | vAsA(gm)#siq mamaq gAva#Sca | 
aqnnaqpAqne ca# sarvaqdA | tato# meq Sriyaq-mAva#ha | 
loqmaqSAM paqSuBi#H saqha svAhA$ || AmA#yantu brahmacAqriNaqH svAhA$ | 
vimA#&&yantu brahmacAqriNaqH svAhA$ | pramA#&&yantu brahmacAqriNaqH svAhA$ | 
damA#yantu brahmacAqriNaqH svAhA$ | 
SamA#yantu brahmacAqriNaqH svAhA$ || 4.2 

T.A.5.4.3
yaSoq jane#&sAniq svAhA$ | SreyAqnaq. vasya#so&sAniq svAhA$ || 
taM tvA# Bagaq pravi#SAniq svAhA$ | sa mA# Bagaq pravi#Saq svAhA$ | 
tasmi$nath saqhasra# SAKe | niBa#gAqhaM tvayi# mRujeq svAhA$ || 
yathA&&paqH prava#tAq&&yanti# | yathAq mAsA# aharjaqraM | 
eqvaM mAM bra#hmacAqriNa#H | dhAtaqrAya#ntu saqrvataqH svAhA$ ( ) || 
praqtiqveqSo#&siq pra mA# BAhiq pra mA# padyasva || 4.3
(viqtaqnvAqnA - SamA#yantu brahmacAqriNaqH svAhAq-dhAtaqrAya#ntu saqrvataqH svAhaika#m ca) (A4) 

1.5	 vyAhRutyupAsanaM
T.A.5.5.1
BU-rBuvaq-ssuvaq-ritiq vA eqtA stiqsro vyAhRu#tayaH || 
tAsA#muhasmaiq tAM ca#tuqrtthIM | mAhA#camasyaqH prave#dayate | 
mahaq iti# || tad brahma# | sa AqtmA | a~ggA$nyaqnyA deqvatA$H || 
BUritiq vA aqyaM ~MloqkaH | Buvaq ityaqntari#kShaM | 
suvaq-rityaqsau loqkaH | 5.1 

T.A.5.5.2
mahaq ityA#diqtyaH | Aqdiqtyenaq vAva sarve# loqkA mahI#yante || 
BUritiq vA aqgniH | Buvaq iti# vAqyuH | suvaqrityA#diqtyaH | 
mahaq iti# caqndramA$H | caqndrama#sAq vAva sarvA#Niq jyotI(gm)#Shiq mahI#yante || 
BU-ritiq vA Ruca#H | Buvaq itiq sAmA#ni | 
suvaq ritiq yajU(gm)#Shi | 5.2 

T.A.5.5.3
mahaq itiq brahma# | brahma#NAq vAva sarve# veqdA mahI#yante || 
BUritiq vai prAqNaH | Buvaq itya#pAqnaH | suvaqriti# vyAqnaH | mahaq ityanna$M | 
anne#naq vAva sarve$ prAqNA mahI#yante || tA vA eqtA-Scata#sra Scatuqd^^rdhA | 
cata#sra-Scatasroq vyAhRu#tayaH | tA yo veda# ( ) | sa ve#daq brahma# | 
sarve$&smai deqvA baqlimAva#hanti || 5.3 
(aqsau loqko - yajU(gm)#Shiq - vedaq dve ca#) (A5) 

1.6	 manomayatvAdi-guNaka-brahmopAsanayA svArAjya-siddhiH
T.A.5.6.1
sa ya eqSho$&ntar.-hRu#daya AkAqSaH | tasmi#nnaqyaM puru#Sho manoqmaya#H | 
amRu#to hiraqNmaya#H || anta#reNaq tAlu#ke | ya eqSha stana# ivAvaqlaMba#te | 
se$ndra yoqniH | yatrAqsau ke#SAqnto viqvarta#te | vyaqpohya# SIr.ShakapAqle || 
BUrityaqgnau prati#tiShThati | Buvaq iti# vAqyau | 6.1 

T.A.5.6.2
suvaqrityA#diqtye | mahaq itiq brahma#Ni | Aqpnotiq svArA$jyaM | 
Aqpnotiq mana#saqspati$M | vAkpa#tiq ScakShu#ShpatiH | Srotra#pati rviqj~jAna#patiH | 
eqtat tato# Bavati | AqkAqSa Sa#rIraqM brahma# | 
saqtyAtma# prAqNArA#maqM mana# AnandaM | SAnti# samRuddha-maqmRuta$M ( ) || 
iti# prAcIna yoqgyopA$sva || 6.2 
(vAqyA-vaqmRutaq meka#m ca) (A6)

1.7	 pRuthivyA dyupAdhika-pa~jca-brahmopAsanaM
T.A.5.7.1
pRuqthiqvya#ntari#kShaqM dyaur-diSo#&vAntaradiqSAH | 
aqgnir-vAqyu-rA#diqtya-ScaqndramAq nakSha#trANi | 
Apaq oSha#dhayoq vanaqspata#ya AkAqSa AqtmA | itya#dhiBUqtaM || 
athAddhyAqtmaM | prAqNo vyAqno#&pAqna u#dAqnaH sa#mAqnaH | 
cakShuqH SrotraqM manoq vAk tvak | carma# mAq(gm)q sa(gg)snAvAsthi# maqjjA || 
eqta da#dhiviqdhAyaqrq.Shiq ravo#cat | pA~gktaqM ~MvA iqda(gm) sarva$M ( ) | 
pA~gkta#naiqva pA~gkta(gg)# spRuNoqtIti# || 7.1 
(sarvaqmeka#m ca) (A7)

1.8	 praNavopAsanam
T.A.5.8.1
o-mitiq brahma# || o-mitIqda(gm) sarva$M || 
omityeqta-da#nukRuti hasmaq vA aqpyo SrA#vaqyetyA-SrA#vayanti | 
o-mitiq sAmA#ni gAyanti | o(gm) Somiti# SaqstrANi# Sa(gm)santi | 
o-mitya#ddhvaqryuH pra#tigaqraM prati#gRuNAti | o-mitiq brahmAq prasau#ti | 
o-mitya#gnihoqtra-manu#jAnAti | 
o-miti# brAhmaqNaH pra#vaqkShyannA#haq brahmopA$pnavAqnIti# | 
brahmaiqvo-pA$pnoti || 8.1 
(om daSa#) (A8)

1.9	 svAdhyAya-praSaMsA
T.A.5.9.1
RutaM ca svAddhyAya prava#caneq ca | satyaM ca svAddhyAya prava#caneq ca | 
tapaSca svAddhyAya prava#caneq ca | damaSca svAddhyAya prava#caneq ca | 
SamaSca svAddhyAya prava#caneq ca | agnayaSca svAddhyAya prava#caneq ca | 
agnihotraM ca svAddhyAya prava#caneq ca | 
atithayaSca svAddhyAya prava#caneq ca | 
mAnuShaM ca svAddhyAya prava#caneq ca | 
prajA ca svAddhyAya prava#caneq ca ( ) | 
prajanaSca svAddhyAya prava#caneq ca | prajAtiSca svAddhyAya prava#caneq ca || 
satyamiti satyavacA# rAthIq taraH | tapa iti taponityaH pau#ruSiqShTiH | 
svAddhyAya pravacane eveti nAko# maudgaqlyaH | 
taddhi tapa#staddhiq tapaH || 9.1 
(prajA ca svAddhyAyaprava#caneq ca ShaTca#) (A9)

1.10	 brahmaj~jAna-prakASaka-mantraH
T.A.5.10.1
aqhaM ~MvRuqkShasyaq reri#vA | kIqrtiH pRuqShThaM giqreri#va | 
Uqd^^rdhva pa#vitro vAqjinI#va svaqmRuta#masmi | 
dravi#Naq(gm)q sava#rcasaM | 
sumedhA a#mRutoqkShitaH | iti triSa~gkor-vedA#nuvaqcanaM || 10.1 
(aqha(gm) ShaT) (A10)

1.11	 SiShyAnuSAsanam
T.A.5.11.1
vedamanUcyA- &cAryontevAsina-ma#nuSAqsti || 
satyaqM ~Mvada | dharmaqM cara || svAddhyAyA$nmA praqmadaH | 
AcAryAya priyaM dhanamAhRutya prajAtantuM mA vya#vacCeqthsIH | 
satyAnna prama#ditaqvyaM | dharmAnna prama#ditaqvyaM | 
kuSalAnna prama#ditaqvyaM | BUtyai na prama#ditaqvyaM | 
svAddhyAya pravacanAByAM na prama#ditaqvyaM | 11.1

T.A.5.11.2
devapitRukAryAByAM na prama#ditaqvyaM || 
mAtRu#devoq Bava | pitRu#devoq Bava | 
AcArya# devoq Bava | atithi#devoq Bava || 
yAnyanavadyAni# karmAqNi | tAni sevi#tavyAqni | no i#tarAqNi || 
yAnyasmAka(gm) suca#ritAqni | tAni tvayo#pAsyAqni | 11.2 

T.A.5.11.3
no i#tarAqNi || ye ke cAsma-cCreyA(gm)#so brAqhmaNAH | 
teShAM tvayA&&sane na praSva#sitaqvyaM || Sraddha#yA deqyaM | aSraddha#yA&deqyaM | 
Sri#yA deqyaM | hri#yA deqyaM | Bi#yA deqyaM | sam~Mvi#dA deqyaM || 
atha yadi te karmavicikithsA vA vRutta viciki#thsA vAq syAt | 11.3

T.A.5.11.4
ye tatra brAhmaNA$H sammaqraq.SinaH | yuktA# AyuqktAH | 
alUkShA# dharma#kAmAqH syuH | yathA te# tatra# varteqrann | tathA tatra# varteqthAH || 
athAByA$KyAteqShu | ye tatra brAhmaNA$H sammaqrq.SinaH | yuktA# AyuqktAH | 
alUkShA# dharma# kAmAqH syuH | yathA te# teShu# varteqrann ( ) | 11.4a

T.A.5.11.5
tathA teShu# varteqthAH || eSha# AdeqSaH | eSha u#padeqSaH | 
eShA ve#dopaqniShat | etada#nuSAqsanaM | eva mupA#sitaqvyaM | eva mucaita#dupAqsyaM || 11.4b 
(svAddhyAyapravacanAByAm na prama#ditaqvyam - tAnitvayo#pAsyAqni - syAt - teShu# varteqranth - +saqpta ca#) (A11)

T.A.5.12.1
Sanno# miqtraH SaM ~Mvaru#NaH | Sanno# BavatvaryaqmA | 
Sannaq indroq bRuhaqspati#H | 
Sannoq viShNu# rurukraqmaH | namoq brahma#Ne | nama#ste vAyo | 
tvameqva praqtyakShaqM brahmA#si | tvAmeqva praqtyakShaqM brahmA vA#diShaM | 
Ruqtama#vAdiShaM | saqtyama#vAdiShaM ( ) | tanmAmA#vIt | tadvaqktAra#mAvIt | AvIqnmAM | 
AvI$dvaqktAra$M || oM SAntiqH SAntiqH SAnti#H || 12.1 
(saqtyama#vAdiShaqm pa~jca# ca) (A12)
|| iti SIkShAvallI samAptA ||
==================

oM namaH paramAtmane, SrI mahAgaNapataye namaH
SrI guruByo namaH, haqriqH oM

2	brahmAnanda vallI 

T.A.5.13.1
saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H || 
(saqha pa~jca#) (A13)

2.1	 upaniShatsAra sa~ggrahaH
T.A.5.14.1
braqhmaqvidA$pnotiq para$M || 
tadeqShA&Byu#ktA | saqtyaM j~jAqna-ma#naqntaM brahma# | 
yo vedaq nihi#taqM guhA#yAM paraqme vyo#mann | 
so$&Snuteq sarvAqn kAmA$nth saqha | brahma#NA vipaqSciteti# || 
tasmAqdvA eqtasmA#dAqtmana# AkAqSaH saMBU#taH | AqkAqSAd vAqyuH | 
vAqyoraqgniH | aqgnerApa#H | aqdByaH pRu#thiqvI | pRuqthiqvyA oSha#dhayaH | 
oSha#dhIqByo&nna$M | annAqt puru#ShaH || 
sa vA eSha puruSho&nna#rasaqmayaH || tasyeda#mevaq SiraH | 
ayaM dakShi#NaH paqkShaH | ayamutta#raH paqkShaH | ayamAtmA$ | 
idaM pucCa#M pratiqShThA || tadapyeSha Slo#ko Baqvati || 1.1 

2.2	 pa~jcakoSa-vivaraNaM
T.A.5.14.2
annAqdvai praqjAH praqjAya#nte | yAH kASca# pRuthiqvI(gg) SriqtAH | 
athoq anne#naiqva jI#vanti | athai#naqdapi#yantyantaqtaH | 
annaq(gm)q hi BUqtAnAqM jyeShTha$M | tasmA$th sarvauShaqdha mu#cyate | 
sarvaqM ~Mvai te&nna#mApnuvanti | ye&nnaqM brahmoqpAsa#te | 
annaq(gm)q hi BUqtAnAqM jyeShTha$M | tasmA$th sarvauShaqdha mu#cyate | 
annA$d BUqtAniq jAya#nte | jAtAqnyanne#na varddhante | 
adyate&tti ca# BUtAqni | tasmAdannaM taducya#ta iqti || 
tasmAdvA etasmA-danna#rasaqmayAt | 
anyo&ntara AtmA$ prANaq mayaH | tenai#Sha pUqrNaH || 
sa vA eSha puruShavi#dha eqva | tasya puru#Sha viqdhatAM | 
anvaya#M puruShaq vidhaH | tasya prANa# evaq SiraH || 
vyAno dakShi#NaH paqkShaH | apAna utta#raH paqkShaH | AkA#Sa AqtmA | 
pRuthivI pucCa#M pratiqShThA || tadapyeSha Slo#ko Baqvati || 2.1 

T.A.5.14.3
prAqNaM deqvA anuqprANa#nti | maqnuqShyA$H paqSava#Scaq ye | 
prAqNo hi BUqtAnAqmAyu#H | tasmA$th sarvAyuqSha mu#cyate | 
sarva#meqva taq Ayu#ryanti | ye prAqNaM brahmoqpAsa#te | 
prANo hi BUtA#nAmAqyuH | tasmAth sarvAyuSha-mucya#ta iqti ||
tasyaiSha eva SArI#ra AqtmA | ya#H pUrvaqsya || 
tasmAdvA etasmA$t prANaqmayAt | anyo&ntara AtmA# manoqmayaH | 
tenai#Sha pUqrNaH || sa vA eSha puruShavi#dha eqva | tasya puru#ShaviqdhatAM | 
anvaya#M puruShaqvidhaH | tasya yaju#revaq SiraH | Rug dakShi#NaH paqkShaH | 
sAmotta#raH paqkShaH | Ade#Sa AqtmA | atharvA~ggirasaH pucCa#M pratiqShThA || 
tadapyeSha Slo#ko Baqvati || 3.1 

T.A.5.14.4
yatoq vAcoq niva#rtante | aprA$pyaq mana#sA saqha | AnandaM brahma#No viqdvAn | 
na biBeti kadA#caneqti || tasyaiSha eva SArI#ra AqtmA | ya#H pUrvaqsya || 
tasmAdvA etasmA$n manoqmayAt | anyo&ntara AtmA vi#j~jAnaqmayaH | 
tenai#Sha pUqrNaH || sa vA eSha puruShavi#dha eqva | tasya puru#Sha viqdhatAM | 
anvaya#M puruShaq vidhaH | tasya Sra#ddhaivaq SiraH | RutaM dakShi#NaH paqkShaH | 
satyamutta#raH paqkShaH | yo#ga AqtmA | 
mahaH pucCa#M pratiqShThA || tadapyeSha Slo#ko Baqvati || 4.1 

T.A.5.14.5
viqj~jAna#M ~Myaqj~jaM ta#nute | karmA#Ni tanuqte&pi# ca | viqj~jAna#M deqvAH sarve$ | 
brahmaq jyeShThaq-mupA#sate | viqj~jAnaqM brahmaq ced veda# | tasmAqccenna praqmAdya#ti | 
SaqrIre# pApma#no hiqtvA | sarvAn-kAmAnth-samaSnu#ta iqti || 
tasyaiSha eva SArI#ra AqtmA | ya#H pUrvaqsya || 
tasmAdvA etasmAd-vi#j~jAnaqmayAt | anyo&ntara AtmA#&&nandaqmayaH | 
tenai#Sha pUqrNaH || sa vA eSha puruShavi#dha eqva | tasya puru#ShaviqdhatAM | 
anvaya#M puruShaqvidhaH | tasya priya#-mevaq SiraH | modo dakShi#NaH paqkShaH | 
pramoda utta#raH paqkShaH | Ana#nda AqtmA | brahma pucCa#M pratiqShThA || 
tadapyeSha Slo#ko Baqvati || 5.1 

T.A.5.14.6
asa#nneqva sa# Bavati | asaqd brahmetiq vedaq cet | 
asti brahmeti# ced veqda | santamenaM tato vi#duriqti ||
tasyaiSha eva SArI#ra AqtmA | ya#H pUrvaqsya || athAto#&nu praqSnAH || 
uqtA viqdvA naqmuM ~MloqkaM pretya# | kaScaqna ga#cCaqtI(3) | 
Aho# viqdvAnaqmuM ~MloqkaM pretya# | 
kaSciqt sama#SnuqtA(3) uq || so#&kAmayata | 
baqhusyAqM prajA#yeqyeti# | sa tapo#&tapyata | sa tapa#staqptvA | 
iqda(gm) sarva#-masRujata || yadiqdaM ki~jca# | tathsRuqShTvA | 
tadeqvAnuq prAvi#Sat || tada#nupraqviSya# | saccaq tyaccA#Bavat | 
niqruktaqM cA ni#ruktaM ca | 
niqlaya#naqM cA ni#layanaM ca | viqj~jAnaqM cA vi#j~jAnaM ca | 
satyaM cAnRutaM ca sa#tya-maqBavat || yadi#daM kiq~jca | 
tathsatya-mi#tyA caqkShate || tadapyeSha Slo#ko Baqvati || 6.1 

2.3	 aBayapratiShThA
T.A.5.14.7
asaqdvA iqdamagra# AsIt | tatoq vai sada#jAyata | 
tadAtmAna(gg) svaya#-makuqruta | tasmAt tath sukRutamucya#ta iqti || 
yadvai# tath suqkRutaM | ra#so vaiq saH | 
rasa(gg) hyevAyaM ~MlabdhvA&&na#ndI Baqvati ||
ko hyevAnyA$t kaH prAqNyAt | yadeSha AkASa Ana#ndo naq syAt | 
eSha hyevAna#ndayAqti ||
yaqdA hye#vaiShaq etasmin-nadRuSye &nAtmye &nirukte &nilayane &BayaM 
prati#ShThAM ~Mviqndate | 
atha so&BayaM ga#to Baqvati || 
yaqdA hye#vaiShaq etasmin-nudara-manta#raM kuqrute | atha tasya Ba#yaM Baqvati || 
tattveva BayaM ~MviduSho-&ma#nvAnaqsya || tadapyeSha Slo#ko Baqvati || 7.1 

2.4	 brahmAnandamImAMsA
T.A.5.14.8
BIqShA&smAq-dvAta#H pavate | BIqShode#tiq sUrya#H | 
BIShA&smA-dagni#-ScendraqSca | mRutyur dhAvati pa~jca#ma iqti || 
saiShA&&nandasya mImA(gm)#sA Baqvati || yuvA syAth sAdhu yu#vA&ddhyAqyakaH | 
ASiShTho dRuDhiShTho# baliqShThaH | tasyeyaM pRuthivI sarvA vittasya# pUrNAq syAt | 
sa eko mAnuSha# AnaqndaH || te ye SataM mAnuShA# AnaqndAH | 8.1 

sa eko manuShya-gandharvANA#-mAnaqndaH | Srotriyasya cAkAma#hataqsya || 
te ye SataM manuShya-gandharvANA#-mAnaqndAH | 
sa eko deva-gandharvANA#-mAnaqndaH | Srotriyasya cAkAma#hataqsya || 
te ye SataM deva-gandharvANA#-mAnaqndAH | 
sa ekaH pitRuNAM ciraloka-lokAnA#-mAnaqndaH | 
Srotriyasya cAkAma#hataqsya || 
te ye SataM pitRuNAM ciraloka-lokAnA#-mAnaqndAH | 
sa eka AjAnajAnAM devAnA#-mAnaqndaH | 8.2 

Srotriyasya cAkAma#hataqsya || 
te ye Sata-mAjAna-jAnAM devAnA# mAnaqndAH | 
sa ekaH karma-devAnAM devAnA#-mAnaqndaH | 
ye karmaNA devAna#pi yaqnti | Srotriyasya cAkAma#hataqsya || 
te ye SataM karmadevAnAM devAnA#-mAnaqndAH | sa eko devAnA#-mAnaqndaH | 
Srotriyasya cAkAma#hataqsya || te ye SataM devAnA#-mAnaqndAH | 
sa eka indra#syAnaqndaH | 8.3 

Srotriyasya cAkAma#hataqsya || te ye Satamindra#-syA&&naqndAH | 
sa eko bRuhaspate#-rAnaqndaH | Srotriyasya cAkAma#hataqsya || 
te ye SataM bRuhaspate# rAnaqndAH | sa ekaH prajApate#-rAnaqndaH | 
Srotriyasya cAkAma#hataqsya || te ye SataM prajApate#-rAnaqndAH | 
sa eko brahmaNa# AnaqndaH | Srotriyasya cAkAma#hataqsya || 8.4 

sa yaScA#yaM puqruShe | yaScAsA#-vAdiqtye | sa eka#H || 
sa ya# evaqM ~Mvit | asmAllo#kAt preqtya | etamannamaya-mAtmAna-mupa#sa~gkrAqmati | 
etaM prANamaya-mAtmAna-mupa#sa~gkrAqmati | 
etaM manomaya-mAtmAna-mupa#sa~gkrAqmati | 
etaM ~Mvij~jAnamaya-mAtmAna-mupa#sa~gkrAqmati | 
etamAnandamaya-mAtmAna-mupa#sa~gkrAqmati || 
tadapyeSha Slo#ko Baqvati || 8.5 

T.A.5.14.9
yatoq vAcoq niva#rtante | aprA$pyaq mana#sA saqha | AnandaM brahma#No viqdvAn | 
na biBeti kuta#Scaneqti || eta(gm) ha vA va# na taqpati | 
kimaha(gm) sAdhu# nAkaqravaM | kimahaM pApa-makara#va-miqti || 
sa ya evaM ~MvidvAnete AtmA#na(gg) spRuqNute || 
uqBe hye#vaiShaq ete AtmA#na(gg) spRuqNute | 
ya eqvaM ~Mveda# || ityu#paqniSha#t || 9.1 

saqha nA# vavatu | saqha nau# Bunaktu | saqha vIqrya#M karavAvahai |
teqjaqsvinAq vadhI#tamastuq mA vi#dviShAqvahai$ | oM SAntiqH SAntiqH SAnti#H ||

Special Korvai
(braqhmaqvididamayamidameka#vi(gm)SatiH | 
annAq danna#rasaqmayAt prANoq vyAno&pAna AkA#SaqH pRuthivI pucCaq(gm)q ShaDvi(gm)#SatiH | 
prAqNam prA#NaqmayAn ma#noq yajuqr.q RuK sAmAdeqSo&tharvA~ggirasaH pucCaqm dvAvi(gm)#SatiH | 
yata#H Sraqddharta(gm) satyam ~Myo#goq maho#&ShTAda#Sa | 
viqj~jAnaqm priyaqm modaH pramoda Ana#ndoq brahma pucCaqm dvAvi(gm)#SatiH | 
asa#nneqvAthAShTAvi (gm)#SatiH | asaqth ShoDa#Sa | 
BIqShA&smAqn mAnuShoq manuShyagandharvANAqm devagandharvANAqm pitRuNAm^^ciralokalokAnAq mAjAnajAnAm karmadevAnAm ~Mye karmaNA devAnAqmindra#syaq bRuhaspateqH prajApateqr brahmaNaqH sa yaSva# sa~gkrAqmatyeka#pa~jcAqSat | 
yataqH kuta#Scaq naitamekA#daSaq nava#) (A14)
|| iti brahmAnandavallI samAptA ||
=================================

oM namaH paramAtmane, SrI mahAgaNapataye namaH
SrI guruByo namaH, haqriqH oM

3	BRugu vallI 
saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H || 

3.1	 brahmajij~jAsA
T.A.5.15.1
BRuguqrvai vA#ruqNiH | varu#NaqM pita#raq-mupa#sasAra | adhI#hi Bagavoq brahmeti# || 
tasmA# eqtat pro#vAca | anna#M prAqNaM cakShuqH SrotraqM manoq vAcaqmiti# || 
ta(gm) ho#vAca | yatoq vA iqmAniq BUtA#niq jAya#nte | 
yenaq jAtA#niq jIva#nti | yat praya#ntyaqBi sam~Mvi#Santi | 
tad viji#j~jAsasva | tad brahmeti# || 
sa tapo#&tapyata | sa tapa#-staqptvA || 1.1 

3.2	 pa~jcakoSAntaH sthita-brahmanirUpaNam
T.A.5.15.2
annaqM^ brahmetiq vya#jAnAt | 
aqnnAddhye#va KalviqmAniq BUtA#niq jAya#nte | 
anne#naq jAtA#niq jIva#nti | 
annaqM^ praya#ntyaqBi-saM^~Mvi#SaqntIti# || 
tad viqj~jAya# | puna#reqva varu#NaqM^ pita#raq-mupa#sasAra | 
adhI#hi Bagavoq brahmEti# | ta ho#vAca | 
tapa#sAq brahmaq viji#j~jAsasva | tapoq brahmEti# |
sa tapo#&tapyata | sa tapa#-staqptvA || 2.1

T.A.5.15.3
prAqNo braqhmetiq vya#jAnAt | 
prAqNAddhye#va KalviqmAniq BUtA#niq jAya#nte | prAqNenaq jAtA#niq jIva#nti | 
prAqNaM praya#ntyaqBi-sam~Mvi#SaqntIti# || tad viqj~jAya# | 
puna#reqva varu#NaqM pita#raq-mupa#sasAra | adhI#hi Bagavoq brahmeti# | 
ta(gm) ho#vAca | tapa#sAq brahmaq viji#j~jAsasva | tapoq brahmeti# | 
sa tapo#&tapyata | sa tapa#-staqptvA || 3.1 

T.A.5.15.4
manoq brahmetiq vya#jAnAt | mana#soq hye#va KalviqmAniq BUtA#niq jAya#nte | 
mana#sAq jAtA#niq jIva#nti | manaqH praya#ntyaqBi-sam~Mvi#SaqntIti# || 
tad viqj~jAya# | puna#reqva varu#NaqM pita#raq-mupa#sasAra | 
adhI#hi Bagavoq brahmeti# | ta(gm) ho#vAca | tapa#sAq brahmaq viji#j~jAsasva | 
tapoq brahmeti# | sa tapo#&tapyata | sa tapa#-staqptvA || 4.1 

T.A.5.15.5
viqj~jAnaqM brahmetiq vya#jAnAt | 
viqj~jAnAq-ddhye#va KalviqmAniq BUtA#niq jAya#nte | 
viqj~jAne#naq jAtA#niq jIva#nti | viqj~jAnaqM praya#ntyaqBi-sam~Mvi#SaqntIti# || 
tad viqj~jAya# | puna#reqva varu#NaqM pita#raq-mupa#sasAra | 
adhI#hi Bagavoq brahmeti# | ta(gm) ho#vAca | tapa#sAq brahmaq viji#j~jAsasva | 
tapoq brahmeti# | sa tapo#&tapyata | sa tapa#-staqptvA || 5.1 

T.A.5.15.6
Aqnaqndo braqhmetiq vya#jAnAt | 
AqnandAq-ddhye#va-KalviqmAniq BUtA#niq jAya#nte | 
Aqnaqndenaq jAtA#niq jIva#nti | AqnaqndaM praya#ntyaqBi-sam~Mvi#SaqntIti# || 
saiShA BA$rgaqvI vA#ruqNI viqdyA | paqraqme vyo#maqn prati#ShThitA || 
ya eqvaM ~Mvedaq prati#tiShThati | anna#vAnannAqdo Ba#vati | 
maqhAn Ba#vati praqjayA# paqSuBi#r brahmavarcaqsena# | 
maqhAn kIqrtyA || 6.1 

3.3	 annabrahmopAsanam
T.A.5.15.7
annaqM na ni#ndyAt | tad vraqtaM || prAqNo vA anna$M | SarI#ramannAqdaM | 
prAqNe SarI#raqM prati#ShThitaM | SarI#re prAqNaH prati#ShThitaH | 
tadeqta-dannaq-manneq prati#ShThitaM || 
sa ya eqta-dannaq-manneq prati#ShThitaqM ~Mvedaq prati#tiShThati | 
anna#vA-nannAqdo Ba#vati | 
maqhAn Ba#vati praqjayA# paqSuBi#r-brahmavarcaqsena# | 
maqhAn kIqrtyA || 7.1 

T.A.5.15.8
annaqM na pari#cakShIta | tad vraqtaM | Apoq vA anna$M | jyoti#rannAqdaM | 
aqPsu jyotiqH prati#ShThitaM | jyotiqShyApaqH prati#ShThitAH | 
tadeqta-dannaq-manneq prati#ShThitaM || 
sa ya eqta-dannaq-manneq prati#ShThitaqM ~Mvedaq prati#tiShThati | 
anna#vA-nannAqdo Ba#vati | 
maqhAn Ba#vati praqjayA# paqSuBi#r brahmavarcaqsena# | 
maqhAn kIrtyA || 8.1

T.A.5.15.9
anna#M baqhu ku#rvIta | tad vraqtaM || pRuqthiqvI vA anna$M | AqkAqSo$&nnAqdaH | 
pRuqthiqvyA-mA#kAqSaH prati#ShThitaH | AqkAqSe pRu#thiqvI prati#ShThitA | 
tadeqta-dannaq-manneq prati#ShThitaM || 
sa ya eqta-dannaq-manneq prati#ShThitaqM ~Mvedaq prati#tiShThati | 
anna#vAnannAqdo Ba#vati | maqhAn Ba#vati praqjayA# paqSuBi#r brahmavarcaqsena# | 
maqhAn kIqrtyA || 9.1 

3.4	 sadAcArapradar.Sanam | brahmAnandAnuBavaH
T.A.5.15.10
na ka~jcana vasatau pratyA#cakShIqta | tad vraqtaM || 
tasmAdyayA kayA ca vidhayA bahva#nnaM prAqpnuyAt || 
arAddhyasmA annami#tyAcaqkShate || etadvai muKato$&nna(gm) rAqddhaM | 
muKato&smA a#nna(gm) rAqddhyate | etadvai maddhyato$&nna(gm) rAqddhaM | 
maddhyato&smA a#nna(gm) rAqddhyate | edadvA antato$&nna(gm) rAqddhaM | 
antato&smA a#nna(gm) rAqddhyate | 10.1 

ya e#vaM ~Mveqda || kShema i#ti vAqci | yogakShema iti prA#NApAqnayoH | 
karme#ti haqstayoH | gati-ri#ti pAqdayoH | vimukti-ri#ti pAqyau | 
iti mAnuShI$H samAqj~jAH || atha daiqvIH | tRupti-ri#ti vRuqShTau | 
bala-mi#ti viqdyuti | 10.2 

yaSa i#ti paqSuShu | jyotiriti na#kShatreqShu | 
prajAti-ramRuta-mAnanda i#tyupaqsthe | sarva mi#tyAkAqSe || 
tat pratiShThe-tyu#pAsIqta | pratiShThA#vAn Baqvati | tanmaha ityu#pAsIqta | 
ma#hAn Baqvati | tanmana ityu#pAsIqta | mAna#vAn Baqvati | 10.3 

tannama ityu#pAsIqta | namyante$&smai kAqmAH | tadbrahme-tyu#pAsIqta | 
brahma#vAn Baqvati | tad brahmaNaH parimara ityu#pAsIqta | 
paryeNaM mriyante dviShanta#H sapaqtnAH | pari ye$&priyA$ BrAtRuqvyAH || 
sa yaScA#yaM puqruShe | yaScAsA#-vAdiqtye | sa eka#H | 10.4 

sa ya# evaqM ~Mvit | asmAl-lo#kAt preqtya | 
etamannamaya-mAtmAna-mupa#sa~gkraqmya | 
etaM prANamaya-mAtmAna-mupa#sa~gkraqmya | 
etaM manomaya-mAtmAna-mupa#sa~gkraqmya | 
etaM ~Mvij~jAnamaya-mAtmAna-mupa#sa~gkraqmya | 
eta mAnandamaya mAtmAna mupa#sa~gkraqmya | 
imAn ~MlokAn kAmAnnI kAma-rUpya#nusaq~jcaran | 
etath sAma gA#yannAqste || hA(3) vuq hA(3) vuq hA(3) vu# | 10.5 

aqha-manna-maqha-manna-maqhamannaM | 
aqhamannAqdo(2)&hamannAqdo(2) &hamannAqdaH | 
aqha(gg) SlokaqkRu-daqha(gg) SlokaqkRu-daqha(gg) SlokaqkRut | 
aqhamasmi prathamajA RutA(3) syaq | 
pUrvaM deveByo amRutasya nA(3) BAq iq | 
yo mA dadAti sa ideva mA(3)vAqH | 
aqha-mannaq-manna#-maqdantaq-mA(3) dmiq | 
aqhaM ~MviSvaqM Buva#naq-maBya#BaqvAM | suvaqrna jyotI$H || 
ya eqvaM ~Mveda# || ityu#paqniSha#t || 10.6 

saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H || 

(BRuguqstrayo#daqSA - nna#m - prAqNo - mano# - viqj~jAnaqm dvAda#Sa dvAdaSA - naqndo daSA - nnaqm na ni#ndyAq - dannaqm na pari#cakShIqtA -/nna#m baqhuku#rviq taikA#daSaikAdaSaq - na ka~jca naika#ShaShTiqrdaSa# ) (A15)
|| iti BRuguvallI samAptA ||

Prapaataka Korvai with starting Padams of 1 to 15 Anuvaakams :- 
(Sam naqH - SIkShA(gm) - saqha nauq - yaH Canda#sAqm - BUH - sa yaH - pRu#thiq - vyomi - tyRutam cAq - ham - ~Mvedamanucya - Sam na#H - saqha nA#vavatu - brahmaqvid - BRuguqH pa~jca#daSa) 

Korvai with starting Padams of 1, 11, 21 Series of Dasinis :-
(Sam noq - mahaq ityA#diqtyo - no i#tarAqNya - sa#nneqvA - nnaqm na ni#ndyAqccatu#ScatvAri(gm)Sat )

First and Last Padam in TA, 5th Prapaatakam :-
(Sannaq - ityu#paqniSha#t )

===========================
oM namaH paramAtmane, SrI mahAgaNapataye namaH
SrI guruByo namaH, haqriqH oM

4	 mahA nArAyaNopaniShat 
saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
oM SAntiqH SAntiqH SAnti#H ||

4.1	amBasyapAre
T.A.6.1.1
aMBa#sya pAqre Buva#nasyaq maddhyeq nAka#sya pRuqShThe ma#haqto mahI#yAn | 
SuqkreNaq jyotI(gm)#Shi samanuqpravi#ShTaH praqjApa#tiScaratiq garBe# aqntaH || 1.1

yasmi#nniqda(gm) sa~jcaq vicaitiq sarvaqM ~Myasmi#n deqvA adhiq viSve# niSheqduH | 
tadeqva BUqqtaM taduq Bavya#mA iqdaM tadaqkShare# paraqme vyo#mann || 1.2

yenA# vRuqtaM Ka~jcaq diva#M maqhI~jcaq yenA#diqtya-stapa#tiq teja#sAq 
BrAja#sA ca | 
yamaqntaH sa#muqdre kaqvayoq vaya#ntiq yadaqkShare# paraqme praqjAH || 1.3

yata#H prasUqtA jaqgata#H prasUtIq toye#na jIqvAn vyaca#sarjaq (vyasa#sarjaq) BUmyA$M | 
yadoSha#dhIBiH puqruShA$n paqSU(gg)Scaq vive#Sa BUqtAni# carAcaqrANi# || 1.4

ata#H paraqM nAnyaq-daNI#yasahiq parA$t paraqM ~Myan maha#to maqhAnta$M | 
yade#ka-maqvyaktaq-mana#ntarUpaqM ~MviSva#M purAqNaM tama#saqH para#stAt || 1.5
T.A.6.1.2
tadeqvarttaM tadu# saqtyamA#huq-stadeqva brahma# paraqmaM ka#vIqnAM | 
iqShTAqpUqrttaM ba#huqdhA jAqtaM jAya#mAnaM ~MviqSvaM bi#Barttiq Buva#nasyaq nABi#H || 1.6

tadeqvAgni-stadvAqyu-stathsUryaqstadu# caqndramA$H | 
tadeqva SuqkramaqmRutaqM tadbrahmaq tadApaqH sa praqjApa#tiH || 1.7

sarve# nimeqShA jaqj~jire# viqdyutaqH puru#ShAqdadhi# | 
kaqlA mu#hUqrttAH kAShThA$ScAho-rAqtrASca# sarvaqSaH || 1.8

aqd^^rdhaqmAqsA mAsA# Ruqtava#H sam~MvathsaqraSca# kalpantAM | 
sa Apa#H praduqGe uqBe iqme aqntari#kShaq-mathoq suva#H || 1.9

naina#-mUqd^^rdhvaM na tiqryaM caq na maddhyeq pari#jagraBat | 
na tasye#Seq kaScaqna tasya# nAma maqhadyaSa#H || 1.10

T.A.6.1.3
na saqndRuSe# tiShThatiq rUpa#masyaq na cakShu#ShA paSyatiq kaScaqnaina$M | 
hRuqdA ma#nIqShA mana#sAq&Bi klRu#ptoq ya e#naM ~Mviqdu-ramRu#tAqste Ba#vanti || 1.11
Expansion of aqdByaH saMBU#ta H (Appearing in T.A.3.13.1)

aqdByaH saMBU#taH pRuthiqvyai rasA$cca | viqSvaka#rmaNaqH sama#varttaqtAdhi# | 
tasyaq tvaShTA# viqdadha#drUqpame#ti || tatpuru#Shasyaq viSvaqmAjA#naqmagre$ || 1

vedAqhameqtaM puru#ShaM maqhAnta$M | Aqdiqtya va#rNaqM tama#saqH para#stAt | 
tameqvaM ~MviqdvAnaqmRuta# iqha Ba#vati | nAnyaH panthA# vidyaqte&ya#nAya || 2

praqjApa#tiScaratiq garBe# aqntaH | aqjAya#mAno bahuqdhA vijA#yate | 
tasyaq dhIrAqH pari#jAnantiq yoni$M | marI#cInAM paqdami#cCanti veqdhasa#H || 3

yo deqveByaq Ata#pati | yo deqvAnA$M puqrohi#taH | 
pUrvoq yo deqveByo# jAqtaH | namo# ruqcAyaq brAhma#ye || 4 

ruca#M brAqhmaM jaqnaya#ntaH | deqvA agreq tada#bruvan | 
yastvaiqvaM brA$hmaqNo viqdyAt | tasya# deqvA asaqn. vaSe$ || 5


hrISca#te laqkShmIScaq patnyau$ | aqhoqrAqtre pAqrSve | nakSha#trANi rUqpaM | 
aqSvinauq vyAtta$M | iqShTaM ma#niShANa | aqmuM ma#niShANa | sarva#M maniShANa || 6
Ref: TA 3.13.1 to TA 3.13.2 

Expansion of hiraNyagarBaH ityaShTau
hiqraqNyaqgaqrBaH sama#varttaqtAgre# BUqtasya# jAqtaH patiqreka# AsIt | 
sa dA#dhAra pRuthiqvIM dyAmuqtemAM kasmai# deqvAya# haqviShA# vidhema || 1

yaH prA#Naqto ni#miShaqto ma#hiqtvaikaq idrAjAq jaga#to baqBUva# | 
ya ISe# aqsya dviqpadaq-Scatu#ShpaqdaH kasmai# deqvAya# haqviShA# vidhema || 2

ya A$tmaqdA ba#laqdA yasyaq viSva# upAqsa#te praqSiShaqM ~Myasya# deqvAH | 
yasya# CAqyAmRutaqM ~Myasya# mRuqtyuH kasmai# deqvAya# haqviShA# vidhema || 3

‘yasyeqme hiqmava#nto mahiqtvA yasya# samuqdra(gm) raqsayA# saqhA&&huH | 
yasyeqmAH praqdiSoq yasya# bAqhU kasmai# deqvAya# haqviShA# vidhema || 4

yaM kranda#sIq ava#sA tastaBAqne aqByaikShe#tAqM mana#sAq reja#mAne | 
yatrAdhiqsUraq udi#tauq vyetiq kasmai# deqvAya# haqviShA# vidhema || 5

yenaq dyauruqgrA pRu#thiqvI ca# dRuqDhe yenaq suva#s staBiqtaM ~Myenaq nAka#H | 
yo aqntari#kSheq raja#so viqmAnaqH kasmai# deqvAya# haqviShA# vidhema || 6

Apo# haq yanma#haqtI viSvaqmAyaqn-dakShaqndadhA#nA jaqnaya#ntI-raqgniM | 
tato# deqvAnAq-nnira#varttaqtAsuqrekaqH kasmai# deqvAya# haqviShA# vidhema || 7

yaSciqdApo# mahiqnA paqryapa#Syaqd-dkShaqndadhA#nA jaqnaya#ntI-raqgniM | 
yo deqveShvadhi# deqva yekaq AsIqt kasmai# deqvAya# haqviShA# vidhema || 8
Ref - T.S.4.1.8.3 to 4.1.8.6

aqdByaH saMBU#to hiraNyagaqrBa ityaqShTau ||
eqSha hi deqvaH praqdiSo&nuq sarvAqH pUrvo# hi jAqtaH sa uq garBe# aqntaH | 
sa viqjAya#mAnaH sajaniqShyamA#NaH praqtya~g-muKA$ stiShThati viqSvato#muKaH || 1.12

viqSvata#Sca-kShuruqta viqSvato# muKo viqSvato# hasta uqta viqSvata#spAt | 
saM bAqhuByAqM nama#tiq saM pata#traiqr-dyAvA# pRuthiqvI jaqnaya#n deqva eka#H || 1.13

veqnastat paSyaqn. viSvAq Buva#nAni viqdvAn. yatraq viSvaqM Bavaqtyeka#-nILaM | 
yasmi#nniqda(gm) sa~jcaq vicaikaq(gm)q sa otaqH prota#Sca viqBuH praqjAsu# || 1.14
pratadvo#ce aqmRutaqnnu viqdvAn ga#ndhaqrvo nAmaq nihi#taqM guhA#su | 

T.A.6.1.4
trINi# paqdA nihi#tAq guhA#suq yastadveda# saviqtuH piqtA&sa#t || 1.15

sa noq bandhu#r-janiqtA sa vi#dhAqtA dhAmA#niq vedaq Buva#nAniq viSvA$ | 
yatra# deqvA aqmRuta#mAna-SAqnAstRuqtIyeq dhAmA$nyaq-Byaira#yanta || 1.16

pariq dyAvA#pRuthiqvI ya#nti saqdyaH pari# loqkAn pariq diSaqH pariq suva#H | 
Ruqtasyaq tantu#M ~MvitataM ~MviqcRutyaq tada#paSyaqt tada#Bavat praqjAsu# || 1.17

paqrItya# loqkAn paqrItya# BUqtAni# paqrItyaq sarvA$H praqdiSoq diSa#Sca | 
praqjApa#tiH prathamaqjA RuqtasyAqtmanAq-&&tmAna#-maqBi-saMba#BUva || 1.18

sada#saqspatiq-madBu#taM priqyamindra#syaq kAmya$M | sani#M meqdhA ma#yAsiShaM || 1.19
uddI$pyasva jAtavedo &paqGnanni^^Ru#r.tiqM mama# | 
T.A.6.1.5
paqSU(gg)Scaq mahyaqmAva#haq jIva#na~jcaq diSo# diSa || 1.20

mAno# hi(gm)sI jjAtavedoq gAmaSvaqM puru#ShaqM jaga#t | 
abi#Braqdagnaq Aga#hi SriqyA mAq pari#pAtaya || 1.21

4.2	 gAyatrI mantrAH
puru#Shasya vidma sahasrAqkShasya# mahAdeqvasya# dhImahi | 
tanno# rudraH pracoqdayA$t || 1.22 

tatpuru#ShAya viqdmahe# mahAdeqvAya# dhImahi | 
tanno# rudraH pracoqdayA$t || 1.23

tatpuru#ShAya viqdmahe# vakratuqNDAya# dhImahi | 
tanno# dantiH pracoqdayA$t || 1.24

tatpuru#ShAya viqdmahe# cakratuqNDAya# dhImahi | 
T.A.6.1.6
tanno# nandiH pracoqdayA$t || 1.25 

tatpuru#ShAya viqdmahe# mahAseqnAya# dhImahi | 
tanna#H ShaNmuKaH pracoqdayA$t || 1.26 

tatpuru#ShAya viqdmahe# suvarNapaqkShAya# dhImahi | 
tanno# garuDaH pracoqdayA$t || 1.27 

veqdAqtmaqnAya# viqdmahe# hiraNyagaqrBAya# dhImahi | 
tanno$ brahma pracoqdayA$t || 1.28 

nAqrAqyaqNAya# viqdmahe# vAsudeqvAya# dhImahi | 
tanno# viShNuH pracoqdayA$t || 1.29 

vaqjraqnaqKAya# viqdmahe# tIkShNa-daq(gg)qShTrAya# dhImahi | 

T.A.6.1.7
tanno# nArasi(gm)haH pracoqdayA$t || 1.30

BAqskaqrAya# viqdmahe# mahaddyutikaqrAya# dhImahi | 
tanno# AdityaH pracoqdayA$t || 1.31

vaiqSvAqnaqrAya# viqdmahe# lAlIqlAya# dhImahi | 
tanno# agniH pracoqdayA$t || 1.32

kAqtyAqyaqnAya# viqdmahe# kanyakuqmAri# dhImahi | 
tanno# durgiH pracoqdayA$t || 1.33

4.3	 dUrvA sUktaM
saqhaqsraqpara#mA deqvIq SaqtamU#lA SaqtA~gku#rA | 
sarva(gm)# haratu# me pAqpaqM dUqrvA du#Hsvapnaq nASa#nI || 1.34

kANDA$t kANDAt praqroha#ntIq paru#ShaH paruShaqH pari# | 

T.A.6.1.8
eqvA no# dUrveq prata#nu saqhasre#Na Saqtena# ca || 1.35

yA Saqtena# prataqnoShi# saqhasre#Na viqroha#si | 
tasyA$ste devIShTake viqdhema# haqviShA# vaqyaM || 1.36

aSva#krAqnte ra#thakrAqnteq viqShNukrA$nte vaqsundha#rA | 
SirasA# dhAra#yiShyAqmiq raqkShaqsva mA$M padeq pade || 1.37

4.4	 mRuttikA sUktaM
BUmir-dhenur dharaNI lo#kadhAqriNI | 
uqdhRutA#&si va#rAheqNaq kRuqShNeqna Sa#ta bAqhunA || 
mRuqttike# hana# me pAqpaqM ~MyaqnmaqyA du#ShkRutaqM kRutaM | 1.38

mRuqttike$ brahma#dattAq&siq kAqSyape#nABiqmantri#tA | 
mRuqttike# dehi# me puqShTiqM tvaqyi sa#rvaM praqtiShThi#taM || 1.39

T.A.6.1.9
mRuqttike$ pratiShThi#te saqrvaqM taqnme ni#rNudaq mRutti#ke | 
tayA# haqtena# pApeqnaq gaqcCAqmi pa#ramAqM gatiM || 1.40

4.5	 Satrujaya mantrAH
yata# indraq BayA#maheq tato# noq aBa#yaM kRudhi | 
maGa#van Caqgdhi tavaq tanna# Uqtayeq vidviShoq vimRudho# jahi || 1.41

svaqstiqdA viqSaspati#r-vRutraqhA vimRudho# vaqSI | 
vRuShendra#H puqra e#tu naH svastiqdA a#Baya~gkaqraH || 1.42

svaqsti naq indro# vRuqddhaSra#vAH svaqsti na#H pUqShA viqSvave#dAH | 
svaqsti naqstArkShyoq ari#ShTanemiH svaqsti noq bRuhaqspati#r dadhAtu || 1.43

ApA$nta-manyustRuqpala#praBarmAq dhuniqH SimI#vAq~j-Caru#mA(gm) RujIqShI | 
somoq viSvA$nyataqsA vanA#niq nArvAgindra#M pratiqmAnA#ni deBuH || 1.44

T.A.6.1.10
brahma# jaj~jAqnaM pra#thaqmaM puqrastAqd-visI#maqtaH suqruco# veqna A#vaH | 
sa buqdhniyA# upaqmA a#sya viqShThAH saqtaScaq yoniq-masa#taScaq viva#H || 1.45

syoqnA pRu#thiviq BavA# nRukShaqrA niqveSa#nI | 
yacCA# naqH Sarma# saqprathA$H || 1.46
gaqndhaqdvAqrAM du#rAdhaqrShAqM niqtyapu#ShTAM karIqShiNI$M | 
IqSvarI(gm)# sarva#BUtAqnAqM tAmiqhopa#hvayeq SriyaM || 1.47

SrI$rme Baqjatu | alakShmI$rme naqSyatu | 
viShNu#muKAq vai deqvAH Cando#-BiriqmAn ~MloqkA-na#napajaqyya-maqBya#jayann | 1.48

maqhA(gm) indroq vajra#bAhuH ShoDaqSI Sarma# yacCatu || 

T.A.6.1.11
svaqsti no# maqGavA# karotuq hantu# pAqpmAnaqM ~Myo$&smAn dveShTi# || 1.49

soqmAnaq(gg)q svara#NaM kRuNuqhi bra#hmaNaspate | kaqkShIva#ntaqM ~Mya au#SiqjaM | 
SarI#raM ~Myaj~jaSamaqlaM kusI#daqM tasmi$n thsIdatuq yo$&smAn dveShTi# || 1.50

cara#NaM paqvitraqM ~Mvita#taM purAqNaM ~Myena# pUqta-stara#ti duShkRuqtAni# | 
tena# paqvitre#Na Suqddhena# pUqtA ati# pAqpmAnaq-marA#tiM tarema || 1.51

saqjoShA# indraq saga#No maqrudBiqH soma#M piba vRutraha~jCUra viqdvAn | 
jaqhi SatrUq(gm)q rapaq mRudho# nudaqsvAthABa#yaM kRuNuhi viqSvato# naH || 1.52

suqmiqtrA naq Apaq oSha#dhayaH santu durmiqtrAstasmai# 
BUyAsuqr yA$&smAn dveShTiq ya~jca# vaqyaM dviqShmaH || 1.53

Apoq hiShThA ma#yoq BuvaqstA na# Uqrje da#dhAtana | 
T.A.6.1.12
maqheraNA#yaq cakSha#se | yo va#H Siqvata#moq rasaq-stasya# BAjayateq ha na#H | 
uqSaqtI-ri#va mAqtara#H | tasmAq ara#~ggamAmavoq yasyaq kShayA#yaq jinva#tha | 
Apo# jaqnaya#thA ca naH || 1.54

4.6	 aGamar.ShaNa sUktaM
hira#NyaSRu~ggaqM ~Mvaru#NaqM prapa#dye tIqrthaM me# dehiq yAci#taH | 
yaqnmayA# Buqkta-maqsAdhU#nAM pAqpeBya#Sca praqtigra#haH || 1.55

yanmeq mana#sA vAqcAq kaqrmaqNA vA du#ShkRutaqM kRutaM | 
tannaq indroq varu#Noq bRuhaqspati#H saviqtA ca# punantuq puna#H punaH || 1.56

namoq&gnaye$-&Psuqmateq namaq indrA#yaq namoq varu#NAyaq namo 
vAruNyai# namoq&dByaH || 1.57

T.A.6.1.13
yadaqpAM krUqraM ~Myada#meqddhyaM ~Myada#SAqntaM tadapa#gacCatAt || 1.58
aqtyAqSaqnA-da#tIpAqnAq-dyaqcca uqgrAt pra#tiqgrahA$t | 
tannoq varu#No rAqjAq pAqNinA$ hyavaqmar.Sa#tu || 1.59

so#&hama#pAqpo viqrajoq nirmuqkto mu#ktakiqlbiShaH | 
nAka#sya pRuqShThamAru#hyaq gacCeqd brahma#saloqkatAM || 1.60

yaScAq#Psu varu#NaqH sa puqnAtva#Gamar.ShaqNaH || 1.61

iqmaM me# ga~gge yamune sarasvatiq Sutu#driq stoma(gm)# sacatAq paruqShNiyA | 
aqsiqkniqyA ma#rudvRudhe viqtastaqyA-&&rjI#kIye SRuNuqhyA suqShoma#yA || 1.62

Ruqta~jca# saqtya~jcAq-BI$ddhAq ttapaqso&ddhya#jAyata | 
tatoq rAtri#-rajAyataq tata#H samuqdro a#rNaqvaH || 1.63

T.A.6.1.14
saqmuqdrA-da#rNaqvA-dadhi# sam~Mvathsaqro a#jAyata | 
aqhoqrAqtrANi# viqdadhaqd (miqdadhaqd) viSva#sya miShaqto vaqSI || 1.64

sUqryAqcaqndraqmasau# dhAqtA ya#thA pUqrva ma#kalpayat | 
diva#~jca pRuthiqvIM cAqntari#kShaq mathoq suva#H || 1.65

yat pRu#thiqvyA(gm) raja#ssvaq mAntari#kShe viqroda#sI | 
iqmA(gg) stadAqpo va#ruNaH puqnAtva#Gamar.ShaqNaH || 1.66a

puqnantuq vasa#vaH puqnAtuq varu#NaH puqnAtva#Gamar.ShaqNaH | 
eqSha BUqtasya# maqddhye Buva#nasya goqptA || 1.66b

eqSha puqNyakRu#tAM ~MloqkAqneqSha mRuqtyor. hi#raqNmaya$M | 
dyAvA#pRuthiqvyor. hi#raqNmayaq(gm)q sa(gg)Sri#taq(gm)q suva#H | 

T.A.6.1.15
sa naqH suvaqH sa(gm) Si#SAdhi || 1.66c

ArdraqM jvala#tiq jyoti#-raqhama#smi | jyotiqr-jvala#tiq brahmAqhama#smi | 
yo#&hama#smiq brahmAqhama#smi | aqhama#smiq brahmAqhama#smi | 
aqhameqvAhaM mAM ju#homiq svAhA$ || 1.67

aqkAqryaq-kAqrya#va kIqrNI steqno BrU#NaqhA gu#rutaqlpagaH | 
varu#Noq-&pAma#Gamar.ShaqNa-stasmA$t pAqpAt pramu#cyate || 1.68

raqjoBUmi#stvaqmA(gm) roda#yasvaq prava#dantiq dhIrA$H || 1.69
AkrA$nth-samuqdraH pra#thaqme vidha#rma-~jjaqnaya#n praqjA Buva#nasyaq rAjA$ ( ) | 

vRuShA# paqvitreq adhiqsAnoq avye# bRuqhath somo# 
vAvRudhe suvAqna indu#H || 1.70 

(pura#stAqd - yaSoq - guhA#suq - mama# - cakratuqNDAya# dhImahi - 
tIkShadaq(gg)qShThrAya# dhImahiq - pari# - praqtiShThi#taM - deBur - yacCatu - dadhAtanAq- dByo$ - &rNaqvaH - suvoq - rAjaika#M ca) (A1) 

Special Korvai
ruqdroq ruqdraScaq dantiqScaq naqndiqH ShaqNmuqKaq eqva ca# | 
gaqruqDoq braqhmaq viqShNuqScaq nAqraqsiq(gm)qhaqstaqthaiqva ca# | 
Aqdiqtyoq&gniqScaq duqrgiqScaq kraqmeqNaq dvAdaqSAmBa#si | 

Special Korvai
maq maq vaq caq maq suq veq nAq vaq BAq vaiq kAqtyAqyaqnAya# | 

4.7	 durgA sUktaM
T.A.6.2.1
jAqtave#dase sunavAmaq soma#-marAtIyaqto nida#hAtiq veda#H | 
sa na#H par.Shaqdati# duqrgANiq viSvA# nAqvevaq sindhu#M duriqtA&tyaqgniH || 2.1

tAmaqgniva#rNAqM tapa#sA jvalaqntIM ~Mvai#rocaqnIM ka#rmaPaqleShuq juShTA$M | 
duqrgAM deqvI(gm) Sara#NamaqhaM prapa#dye suqtara#si taraseq nama#H || 2.2

agneq tvaM pA#rayAq navyo# aqsmAnth svaqsti-Biqrati# duqrgANiq viSvA$ | 
pUSca# pRuqthvI ba#huqlA na# uqrvI BavA# toqkAyaq tana#yAyaq Sam~MyoH || 2.3

viSvA#ni no duqrgahA# jAtavedaqH sindhuqM na nAqvA du#riqtA&ti#par.Shi | 
agne# atriqvan mana#sA gRuNAqno$&smAka#M boddhyaviqtA taqnUnA$M || 2.4

pRuqtaqnAqjitaq(gm)q saha#mAna-muqgramaqgni(gm) hu#vema paraqmAth saqdhasthA$t | 
sa na#H par.Shaqdati# duqrgANiq viSvAq kShAma#ddeqvo ati# duriqtA&tyaqgniH ( ) || 2.5
 	
praqtnoShi#-kaqmIDyo# addhvaqreShu# saqnAccaq hotAq navya#Scaq sathsi# | 
svA~jcA$gne taqnuva#M piqpraya#svAqsmaBya#~jcaq sauBa#gaqmAya#jasva || 2.6

goBiqr-juShTa#maqyujoq niShi#ktaqM tave$ndra viShNoq-ranuqsa~jca#rema | 
nAka#sya pRuqShThamaqBi saqm~MvasA#noq vaiShNa#vIM ~Mloqka iqha mA#dayantAM || 2.7
(duqriqtA&tyaqgniScaqtvAri# ca) (A2)

4.8	 vyAhRuti homa mantrAH 
T.A.6.3.1
BU-ranna#-maqgnaye# pRuthiqvyai svAhAq , 
Buvo&nna#M ~MvAqyaveq&ntari#kShAyaq svAhAq, 
suvaqranna#-mAdiqtyAya# diqve svAhAq , 	
BUrBuvaqssuvaq-ranna#M caqndrama#se diqgByaH svAhAq ,
namo# deqveBya#H svaqdhA piqtRuByoq BUrBuvaqssuvaq-rannaqmoM || 3.1

T.A.6.4.1
BU-raqgnaye# pRuthiqvyai svAhAq, 
Buvo# vAqyaveq&ntari#kShAyaq svAhAq ,
suva#rAdiqtyAya# diqve svAhAq , 
BU-rBuvaqssuva#-Scaqndrama#se diqgByaH svAhAq, 
namo# deqveBya#H svaqdhA piqtRuByoq BUrBuvaqssuvaq-ragnaq oM || 4.1

T.A.6.5.1
BU-raqgnaye# ca pRuthiqvyai ca# mahaqte caq svAhAq ,
Buvo# vAqyave# cAqntari#kShAya ca mahaqte caq svAhAq ,
suva#rAdiqtyAya# ca diqve ca# mahaqte caq svAhAq , 
BU-rBuvaqssuva#-Scaqndrama#se caq nakSha#treByaSca diqgByaSca# mahaqte caq svAhAq, 
namo# deqveBya#H svaqdhA piqtRuByoq BUrBuvaqssuvaqr mahaqroM || 5.1

4.9	 j~jAnaprAptyarthA homamantrAH
T.A.6.6.1
pAhi no agna ena#se svAqhA | pAhi no viSvaveda#se svAqhA | 
yaj~jaM pAhi viBAva#so svAqhA | sarvaM pAhi Satakra#to svAqhA || 6.1

T.A.6.7.1
pAqhi no# agnaq eka#yA | pAqhyu#ta dviqtIya#yA | pAqhyUrja#M tRuqtIya#yA | 
pAqhi gIqrBi-Sca#taqsRuBi#r vasoq svAhA$ || 7.1

4.10	 vedAvismaraNAya japamantrAH
T.A.6.8.1
yaH Canda#sA-mRuShaqBo viqSvarU#paqH Cando$ByaqH CandA(gg)#syA viqveSa# | 
sacA(gm) SikyaH puro vAco#paniqSha-dindro$ jyeqShTha i#ndriqyAyaq RuShi#Byoq 
namo# deqveBya#H svaqdhA piqtRuByoq BUrBuvaqssuvaqH Candaq oM || 8.1

T.A.6.9.1
namoq brahma#Ne dhAqraNa#M me aqstva-ni#rAkaraNaM-dhAqrayi#tA BUyAsaqM 
karNa#yoH SruqtaM mAcyo$DhvaqM mamAqmuShyaq oM || 9.1

4.11	tapaH praSaMsA
T.A.6.10.1
RuqtaM tapa#H saqtyaM tapa#H SruqtaM tapa#H SAqntaM tapoq damaq stapaqH Samaqstapoq 
dAnaqM tapoq yaj~jaqM tapoq BUrBuvaqssuvaqr-brahmaiq-tadupA$syaiq-tattapa#H || 10.1

4.12	vihitAcaraNa praSaMsA niShiddhAcaraNa nindA ca 
T.A.6.11.1
yathA# vRuqkShasya# saqMpuShpi#tasya dUqrAd gaqndho vA$tyeqvaM puNya#sya kaqrmaNo# 
dUqrAd gaqndho vA#tiq yathA#&sidhAqrAM kaqrtte&va#hitA-mavaqkrAmeq yadyuveq yuveq 
havA# viqhvayi#ShyAmi kaqrttaM pa#tiShyAqmItyeqva-maqmRutA#-dAqtmAna#M juqguPse$t || 11.1 

4.13	dahara vidyA
T.A.6.12.1
aqNo-raNI#yAn mahaqto mahI#yA-nAqtmA guhA#yAqM nihi#to&sya jaqntoH | 
tama#kratuM paSyati vItaSoqko dhAqtuH praqsAdA$n-mahiqmAna#mISaM || 12.1

saqpta prAqNAH praqBava#ntiq tasmA$th saqptArciSha#H saqmidha#H saqpta jiqhvAH | 
saqpta iqme loqkA yeShuq cara#nti prAqNA guqhASa#yAq-nnihi#tAH saqpta sa#pta || 12.2

ata#H samuqdrA giqraya#Scaq sarveq&smAth syanda#nteq sindha#vaqH sarva#rUpAH | 
ata#Scaq viSvAq oSha#dhayoq rasA$ccaq yenai#Sha BUqta-sti#ShThatyantarAqtmA || 12.3

braqhmA deqvAnA$M padaqvIH ka#vIqnA-mRuShiqr-viprA#NAM mahiqSho mRuqgANA$M | 
Syeqno gRudhrA#NAq(gg)q svadhi#tiqr-vanA#nAq(gm)q soma#H paqvitraq matye#tiq reBann# || 12.4

aqjA mekAqM ~Mlohi#ta-Sukla-kRuqShNAM baqhvIM praqjAM jaqnaya#ntIq(gm)q sarU#pAM | 
aqjo hyeko# juqShamA#No&nuqSeteq jahA$tyenAM Buqkta-Bo#gAqmajo$&nyaH || 12.5

T.A.6.12.2
haq(gm)qsaH Su#ciqShad vasu#-rantarikShaq-saddhotA# vediqSha-dati#thir-duroNaqsat | 
nRuqShadva#raq-sadRu#taq-sad vyo#maq-sadaqbjA goqjA Ru#taqjA 
a#driqjA RuqtaM bRuqhat || 12.6 

GRuqtaM mi#mikShire GRuqtama#syaq yoni#r-GRuqte Sriqto GRuqtamu#vasyaq dhAma# | 
aqnuqShvaqdhamAva#ha mAqdaya#svaq svAhA# kRutaM ~MvRuShaBa vakShi haqvyaM || 12.7

saqmuqdrA dUqrmir-madhu#mAq(gm)q udA#ra-dupAq(gm)qSunAq sama#mRutaqtva mA#naT | 
GRuqtasyaq nAmaq guhyaqM ~Myadasti# jiqhvA deqvAnA#-maqmRuta#syaq nABi#H || 12.8

vaqyaM nAmaq prabra#vAmA GRuqtenAqsmin. yaqj~je dhA#rayAmAq namo#BiH | 
upa# braqhmA SRu#NavacCaqsyamA#naqM catu#H SRu~ggo &vamId gauqra eqtat || 12.9

caqtvAriq SRu~ggAq trayo# asyaq pAdAq dve SIqraq.She saqpta hastA#so aqsya | 
tridhA# baqddho vRu#ShaqBo ro#ravIti maqho deqvo martyAq(gm)q Avi#veSa || 12.10
T.A.6.12.3
tridhA# hiqtaM paqNiBi#r guqhyamA#naqM gavi#-deqvAso# GRuqtamanva#vindann | 
indraq ekaq(gm)q sUryaq eka#M jajAna veqnA deka(gg)# svaqdhayAq niShTa#takShuH || 12.11

yo deqvAnA$M prathaqmaM puqrastAqd viSvAqdhiyo# ruqdro maqhar.Shi#H | 
hiqraqNyaqgaqrBaM pa#Syataq jAya#mAnaq(gm)q sano# deqvaH SuqBayAq smRutyAq 
sam~Myu#naktu || 12.12

yasmAqtparaqM nApa#raq mastiq ki~jciqdyasmAqn nANI#yoq na jyAyo$&stiq kaSci#t | 
vRuqkSha i#va stabdho diqvi ti#ShThaq-tyekaqsteneqdaM pUqrNaM puru#SheNaq sarva$M || 12.13

(sanyAsa sUktam)
na karma#NA na praqjayAq dhane#naq tyAge#naike amRutaqtva-mA#naqSuH | 
pare#Naq nAkaqM nihi#taqM guhA#yAM ~MviqBrAja#deqtad yata#yo viqSanti# || 12.14

veqdAqntaq viqj~jAnaq-suni#ScitAqrthAH sanyA#sa yoqgAdyata#yaH Suddhaq sattvA$H | 
te bra#hmaloqke tuq parA$ntakAleq parA#mRutAqt pari#mucyantiq sarve$ ( ) || 12.15

daqhraqM ~MviqpAqpaM paqrame$Sma BUtaqM ~Myat pu#NDarIqkaM puqrama#ddhya saq(gg)qsthaM | 
taqtrAqpiq daqhraM gaqgana#M ~MviSokaq-stasmi#n. yadaqntasta-dupA#sitaqvyaM || 12.16

yo vedAdau sva#raH proqktoq veqdAnte# ca praqtiShThi#taH | 
tasya# praqkRuti#-lInaqsyaq yaqH para#H saq maqheSva#raH || 12.17 
(ajo$&nyaq - Avi#veSaq - sarve# caqtvAri# ca) (A12) 

4.14	nArAyaNa sUktaM
T.A.6.13.1
saqhaqsraqSIr.Sha#M deqvaqM ~MviqSvAkSha#M ~MviqSva Sa#M BuvaM | 
viSva#M nAqrAya#NaM deqvaqmaqkShara#M paraqmaM paqdaM || 13.1

viqSvataqH para#mAnniqtyaqM ~MviqSvaM nA#rAyaqNa(gm) ha#riM | 
viSva#meqvedaM puru#Shaq-stad viSvaqmupa#jIvati || 13.2
patiqM ~MviSva#syAqtmeSva#raq(gm)q SASva#ta(gm) Siqvama#cyutaM | 
nAqrAyaqNaM ma#hAj~jeqyaqM ~MviqSvAtmA#naM paqrAya#NaM || 13.3

nAqrAyaqNa pa#ro jyoqtiqrAqtmA nA#rayaqNaH pa#raH | 
nAqrAyaqNa pa#raM braqhmaq taqttvaM nA#rAyaqNaH pa#raH | 
nAqrAyaqNa pa#ro dhyAqtAq dhyAqnaM nA#rAyaqNaH pa#raH || 13.4

yacca# kiq~jcij-ja#gath saqrvaqM dRuqSyate$ SrUyaqte&pi# vA | 
T.A.6.13.2
anta#r baqhiSca# tath saqrvaqM ~MvyAqpya nA#rAyaqNaH sthi#taH || 13.5

ana#ntaq mavya#yaM kaqvi(gm) sa#muqdre&nta#M ~MviqSva Sa#MBuvaM | 
paqdmaqkoqSa-pra#tIkAqSaq(gm)q hRuqdaya#M cApyaqdhomu#KaM || 13.6

adho# niqShTyA vi#tastyAqnteq nAqByAmu#pariq tiShTha#ti | 
jvAqlaqmAqlA ku#laM BAqtIq viqSvasyA#yataqnaM ma#hat || 13.7

santa#ta(gm) SiqlABi#stuq laMba#tyA koSaqsanni#BaM | 
tasyAnte# suShiqra(gm) sUqkShmaM tasmi$nth saqrvaM prati#ShThitaM || 13.8


tasyaq maddhye# maqhAna#gnir viqSvArci#r viqSvato# muKaH | 
so&gra#Buqg viBa#jan tiqShThaqn-nAhA#ra-majaqraH kaqviH | 
tiqryaqgUqrdhva ma#dhaH SAqyIq raqSmaya#stasyaq santa#tA ( ) || 13.9

saqntAqpaya#ti svaM deqhamApA#datalaq masta#gaH | 
tasyaq maddhyeq vahni#SiKA aqNIyo$d^^rdhvA vyaqvasthi#taH || 13.10

nIqlato# yada# maddhyaqsthAqd viqdyulle#Kevaq BAsva#rA | 
nIqvAraq SUka#vattaqnvIq pIqtA BA$svatyaqNUpa#mA || 13.11

tasyA$H SiKAqyA ma#ddhye paqramA$tmA vyaqvasthi#taH | 
sa brahmaq sa SivaqH sa hariqH sendraqH so&kSha#raH paraqmaH svaqrAT || 13.12
(api# vAq - santa#tAq ShaT ca#) (A13) 

4.15	Aditya maNDale parabrahmopAsanaM
T.A.6.14.1
Aqdiqtyo vA eqSha eqtan maqNDalaqM tapa#tiq tatraq tA RucaqstadRuqcA ma#NDalaq(gm)q 
sa RuqcAM ~Mloqko&thaqya eqSha eqtasmi#n maqNDaleq&r^^cir dIqpyateq tAniq sAmA#niq sa sAqmnAM ~Mloqko&thaq ya eqSha eqtasmi#n maqNDaleq&rciShiq puru#ShaqstAniq yajU(gm)#Shiq sa yaju#ShA maNDalaq(gm)q sa yaju#ShAM ~MloqkaH saiShA traqyyeva# viqdyA ta#patiq ya eqSho$&nta-rA#diqtye hi#raqNmayaqH puru#ShaH || 14.1

4.16	 AdityapuruShasya sarvAtmakatva pradar.SanaM
T.A.6.15.1
Aqdiqtyo vai tejaq ojoq balaqM ~MyaSaq-ScakShuqH Srotra#mAqtmA mano# 
maqnyur-manu#r-mRuqtyuH saqtyo miqtro vAqyurA#kAqSaH prAqNo lo#kapAqlaH 
kaH kiM kaM tath saqtyamanna#-maqmRutA# jIqvo viSva#H kataqmaH sva#yaqBuM brahmaiq tadamRu#ta eqSha puru#Sha eqSha BUqtAnAq-madhi#patiqr-brahma#NaqH sAyu#jya(gm) saloqkatA#-mApno-tyeqtAsA#meqva deqvatA#nAq(gm)q sAyu#jya(gm) sAqrShTitA(gm)# samAna loqkatA#-mApnotiq ya eqvaM ~Mvede$tyupaqniShat || 15.1

4.17	SivopAsana mantrAH
T.A.6.16.1
nidha#napatayeq namaH | nidha#napatAntikAyaq namaH | 
Ud^^rdhvAyaq namaH | Ud^^rdhvali~ggAyaq namaH | 
hiraNyAyaq namaH | hiraNyali~ggAyaq namaH | 
suvarNAyaq namaH | suvarNali~ggAyaq namaH | 
divyAyaq namaH | divyali~ggAyaq namaH | 16.1a

T.A.6.16.2
BavAyaq namaH | Bavali~ggAyaq namaH | 
SarvAyaq namaH | Sarvali~ggAyaq namaH | 
SivAyaq namaH | Sivali~ggAyaq namaH | 
jvalAyaq namaH | jvalali~ggAyaq namaH | 
AtmAyaq namaH | Atmali~ggAyaq namaH | 
paramAyaq namaH | paramali~ggAyaq namaH | 
etathsomasya# sUryaqsyaq sarvali~gga(gg)# sthApaqyaqtiq pANimantra#M paviqtraM || 16.1b

4.18	paScimavaktra pratipAdaka mantraH 
T.A.6.17.1
saqdyojAqtaM pra#padyAqmiq saqdyojAqtAyaq vai namoq nama#H | 
Baqve Ba#veq nAti#Bave Bavasvaq mAM | BaqvodBa#vAyaq nama#H || 17.1

4.19	uttara vaktra pratipAdaka mantraH 
T.A.6.18.1
vAqmaqdeqvAyaq namo$ jyeqShThAyaq nama#H SreqShThAyaq namo# ruqdrAyaq namaqH kAlA#yaq namaqH kala#vikaraNAyaq namoq bala#vikaraNAyaq namoq balA#yaq namoq bala#pramathanAyaq namaqH sarva#BUtadamanAyaq namo# maqnonma#nAyaq nama#H || 18.1

4.20	dakShiNa vaktra pratipAdaka mantraH 
T.A.6.19.1
aqGore$Byo&thaq Gore$Byoq GoraqGora#tareByaH | 
sarve$ByaH sarvaq Sarve$Byoq nama#ste astu ruqdrarU#peByaH || 19.1

4.21	prAgvaktra pratipAdaka mantraH
T.A.6.20.1
tatpuru#ShAya viqdmahe# mahAdeqvAya# dhImahi | tanno# rudraH pracoqdayA$t || 20.1

4.22	Urdhva vaktra pratipAdaka mantraH
T.A.6.21.1
ISAnaH sarva#vidyAqnAq- mISvaraH sarva#BUtAqnAqM brahmAdhi#patiqr brahmaqNo&dhi#patiqr 
brahmA# Siqvo me# astu sadASiqvoM || 21.1

4.23	namaskArArttha mantrAH
T.A.6.22.1
namo hiraNyabAhave hiraNyavarNAya hiraNyarUpAya hiraNyapataye &bi~gkApataya 
umApataye paSupataye# namoq namaH || 22.1

T.A.6.23.1
Ruqta(gm) saqtyaM pa#raM braqhmaq puqruSha#M kRuShNaqpi~gga#laM | 
Uqd^^rdhvare#taM ~Mvi#rUpAqkShaqM ~MviqSvarU#pAyaq vai namoq nama#H || 23.1

T.A.6.24.1
sarvoq vai ruqdrastasmai# ruqdrAyaq namo# astu | 
puru#Shoq vai ruqdraH sanmaqho namoq nama#H | 
viSva#M BUqtaM Buva#naM ciqtraM ba#huqdhA jAqtaM jAya#mAnaM caq yat | 
sarvoq hye#Sha ruqdrastasmai# ruqdrAyaq namo# astu || 24.1

T.A.6.25.1
kadruqdrAyaq prace#tase mIqDhuShTa#mAyaq tavya#se | voqcemaq Santa#ma(gm) hRuqde || 
sarvoqhye#Sha ruqdrastasmai# ruqdrAyaq namo# astu || 25.1

4.24	agnihotra havaNyAH upayuktasya vRukSha viSeSha-syABidhAnam
T.A.6.26.1
yasyaq vai ka#~gkatyagni-hotraqhava#NI Bavatiq pratyeqvA-syAhu#taya-
stiShThaqntyathoq prati#ShThityai || 26.1

4.25	 rakShoGna mantra nirUpaNaM
T.A.6.27.1 
 (This Expansion is appearing in T.S.1.2.14.1 for 
kRuqNuqShva pAjaq itiq pa~jca# | 
kRuqNuqShva pAjaqH prasi#tiqnna pRuqthvIM ~MyAqhi rAjeq vA#mavAq(gm)q iBe#na | 
tRuqShvImanuq prasi#tiM drUNAqno&stA#&siq viddhya# raqkSha saqstapi#ShThaiH || 27.1

tava# BraqmAsa# ASuqyA pa#taqntyanu# spRuSa dhRuShaqtA SoSu#cAnaH | 
tapU(gg)#Shyagne juqhvA# pataq~ggAna sa#nditoq visRu#jaq viShva# guqlkAH || 27.2 

pratiqspaSoq visRu#jaq tUrNi# tamoq BavA# pAqyur viqSo aqsyA ada#bdhaH | 
yo no# dUqre aqGaSa(gm)#soq yo antya#gneq mAki#ShTeq vyathiqrA da#dhar.ShIt || 27.3 

uda#gne tiShThaq pratyA ta#nuShvaqnya# mitrA(gm)# oShatAt tigmahete | 
yo noq arA#ti(gm) samidhAna caqkre nIqcAtaM dha#kShyataq sanna SuShka$M || 27.4

Uqd^^rdhvo Ba#vaq prati#vidqdhyA-dhyaqsmadAq viShkRu#NuShvaq daivyA$nyagne | 
ava#sthiqrA ta#nuhi yAtuq jUnA$M jAqmimajA#miqM pramRu#NIhiq SatrUn# || 27.5 

kRuqNuqShva pAjaq itiq pa~jca# || 27

4.26	BUdevatAka mantraH
T.A.6.28.1
adi#tir-deqvA ga#ndhaqrvA ma#nuqShyA$H piqtaro-&su#rAq-steShA(gm)# sarva BUqtAnA$M mAqtA meqdinI# mahaqtA maqhI sA#viqtrI gA#yaqtrI jaga#tyuqrvI pRuqthvI ba#huqlA viSvA# BUqtA ka#taqmA kAyA sA saqtye-tyaqmRuteti# vasiqShThaH || 28.1

4.27	sarvA devatA ApaH
T.A.6.29.1
Apoq vA iqda(gm) sarvaqM ~MviSvA# BUqtAnyApa#H prAqNA vA Apa#H paqSavaq 
Apo&nnaqmApo -&mRu#taqmApa#H saqmrADApo# viqrADApa#H svaqrADApaqH 
CandAq(gg)qsyApoq jyotIq(gg)qShyApoq yajUq(gg)qShyApa#H saqtyamApaqH sarvA# 
deqvatAq Apoq BUrBuvaqssuvaqrApaq oM || 29.1

4.28	sandhyAvandana mantrAH
T.A.6.30.1
Apa#H punantu pRuthiqvIM pRu#thiqvI pUqtA pu#nAtuq mAM | 
puqnantuq brahma#Naqspatiqr brahma# pUqtA pu#nAtuq mAM || 30.1

yaducCi#ShTaq-maBo$jyaqM ~MyadvA# duqScari#taqM mama# | 
sarva#M punantuq mAmApo#-&saqtA~jca# pratiqgrahaq(gg)q svAhA$ || 30.2

T.A.6.31.1
agniSca mA manyuSca manyupatayaSca manyu#kRuteqByaH | 
pApeByo# rakShaqntAM | yadahnA pApa#makAqrq.ShaM | 
manasA vAcA# hastAqByAM | padByA-mudare#Na SiqSnA | 
ahaqstada#valuqMpatu | yatki~jca# duriqtaM mayi# | 
idamaha-mAmamRu#ta yoqnau | satye jyotiShi juho#mi svAqhA || 31.1

T.A.6.32.1
sUryaSca mA manyuSca manyupatayaSca manyu#kRuteqByaH | 
pApeByo# rakShaqntAM | yadrAtriyA pApa#makAqrq.ShaM | 
manasA vAcA# hastAqByAM | padByA-mudare#Na SiqSnA | 
rAtriq-stada#valuqMpatu | yatki~jca# duriqtaM mayi# | 
idamaha-mAmamRu#ta yoqnau | sUrye jyotiShi juho#mi svAqhA || 32.1

4.29	praNavasya RuShyAdi vivaraNaM
T.A.6.33.1
omityekAkSha#raM braqhma | agnirdevatA brahma# ityAqr.ShaM | 
gAyatraM CandaM paramAtma#M sarUqpaM | sAyujyaM ~Mvi#niyoqgaM || 33.1

4.30	gAyatryAvAhana mantrAH
T.A.6.34.1
AyA#tuq vara#dA deqvIq aqkShara#M brahmaq saMmi#taM | 
gAqyaqtrI$M Canda#sAM mAqtedaM bra#hma juqShasva# me | 34.1

yadahnA$t kuru#te pAqpaqM tadahnA$t pratiqmucya#te | 
yad rAtriyA$t kuru#te pAqpaqM tad rAtriyA$t pratiqmucya#te | 
sarva# vaqrNe ma#hAdeqviq saqndhyA vi#dye saqrasva#ti || 34.2

T.A.6.35.1
ojo#&siq saho#&siq bala#masiq BrAjo#&si deqvAnAqM dhAmaqnAmA##&siq 
viSva#masi viqSvAyuqH sarva#masi saqrvAyu-raBiBUroM-gAyatrI-mAvA#hayAqmiq 
sAvitrI-mAvA#hayAqmiq sarasvatI-mAvA#hayAqmiq Candar.ShI-nAvA#hayAqmiq 
Sriya-mAvA#hayAqmiq gAyatriyA gAyatrI Cando viSvAmitra 
RuShiH savitA devatA&gnirmuKaM brahmA Siro viShNur.hRudaya(gm) rudraH 
SiKA pRuthivIyoniH prANApAna-vyAnodAna-samAnA saprANA SvetavarNA 
sA~gKyAyana-sagotrA gAyatrI caturvi(gm)SatyakSharA tripadA# 
ShaTkuqkShiqH pa~jca SIr.Shopanayane vi#niyoqgaq, 35.1

oM BUH | oM BuvaH | o(gm) suvaH | oM mahaH | oM janaH | 
oM tapaH | o(gm) saqtyaM | oM tath sa#viqturvare$NyaqM Bargo# deqvasya# dhImahi | 
dhiyoq yo na#H pracoqdayA$t | 
omApoq jyotIq rasoq&mRutaqM brahmaq BUrBuvaqssuvaqroM || 35.2

4.31	gAyatrI upasthAna mantrAH
T.A.6.36.1 
uqttame# SiKa#re jAqteq BUqmyAM pa#rvataq mUd^^rdha#ni | 
brAqhmaNe$Byo-&Bya#nuj~jAqtAq gaqcCa de#vi yaqthAsu#KaM || 36.1

stuto mayA varadA ve#damAqtAq pracodayantI pavane$ dvijAqtA | 
AyuH pRuthivyAM-draviNaM bra#hmavaqrcaqsaqM mahyaM datvA prajAtuM 
bra#hmaloqkaM || 36.2

4.32	AdityadevatA mantraH
T.A.6.37.1
GRuNiqH sUrya# Adiqtyo na praBA#-vAqtyakSha#raM | madhu#kSharantiq tad ra#saM | 
saqtyaM ~Mvai tad rasaq-mApoq jyotIqrasoq&mRutaqM brahmaq BUrBuvaqssuvaqroM || 37.1

4.33	trisuparNamantrAH 
T.A.6.38.1
brahma# metuqq mAM | madhu# metuq mAM | brahma#-meqva madhu# metuq mAM ||
yAste# soma praqjAvaqthso-&Biqso aqhaM | duHShva#pnaqhan du#ruShShaha | 
yAste# soma prAqNA(gg)stAM ju#homi || 
trisu#parNaq mayA#citaM brAhmaqNAya# dadyAt | braqhmaqhaqtyAM ~MvA eqte Gna#nti | 
ye brA$hmaqNA-strisu#parNaqM paTha#nti | te somaqM prApnu#vanti | 
AqsaqhaqsrAt paqktiM puna#nti | oM || 38.1

T.A.6.39.1
brahma# meqdhayA$ | madhu# meqdhayA$ | brahma#meqva madhu# meqdhayA$ | 
aqdyA no# deva savitaH praqjAva#thsAvIqH sauBa#gaM | 
parA# duqHShvapni#ya(gm) suva | 
viSvA#ni deva savitar-duriqtAniq parA#suva | yad BaqdraM tanmaq Asu#va || 39.1

madhuqvAtA# RutAyaqte madhu#kSharantiq sindha#vaH | mAddhvI$rnaH saqntvoSha#dhIH || 39.2

madhuqnakta# muqtoShasiq madhu#maqt pArthi#vaq(gm)q raja#H | madhuqdyaura#stu naH piqtA || 39.3
 
madhu#mAnnoq vanaqspatiqr-madhu#mA(gm) astuq sUrya#H | 
mAddhvIq rgAvo# Bavantu naH || 39.4

ya iqmaM trisu#parNaq-mayA#citaM brAhmaqNAya# dadyAt || 39.5

BrUqNaqhaqtyAM ~MvA eqte Gna#nti | ye brA$hmaqNA-strisu#parNaqM paTha#nti || 39.6
te somaqM prApnu#vanti | AqsaqhaqsrAt paqktiM puna#nti | oM || 39.7

T.A.6.40.1
brahma# meqdhavA$ | madhu# meqdhavA$ | brahma#meqva madhu# meqdhavA$ || 40.1
braqhmA deqvAnA$M padaqvIH ka#vIqnA-mRuShiqr viprA#NAM mahiqSho mRuqgANA$M | 

Syeqno gRuddhrA#NAq(gg)q svadhi#tiqr-vanA#nAq(gm)q soma#H paqvitraqq-matye#tiq reBann# || 40.2
haq(gm)qsaH Su#ciqShad vasu#rantarikShaq saddhotA#- vediqSha-dati#thir-duroNaqsat | 
nRuqShadva#raq-sadRu#taq-sad vyo#maq-sadaqbjA- goqjA Ru#taqjA 
a#driqjA RuqtaM bRuqhat || 40.3

RuqcetvA# ruqcetvAq samith sra#vanti saqritoq na dhenA$H | 
aqntar. hRuqdA mana#sA pUqyamA#nAH | 
GRuqtasyaq dhArA# aqBicA#kaSImi | 
hiqraqNyayo# vetaqso maddhya# AsAM || 40.4

tasmi$nth supaqrNo ma#dhuqkRut ku#lAqyI Baja#nnAsteq madhu# deqvatA$ByaH | 
tasyA# sateq hara#yaH saqptatIre$ svaqdhAM duhA#nA aqmRuta#syaq dhArA$M || 40.5

ya iqdaM trisu#parNaq-mayA#citaM brAhmaqNAya# dadyAt | 
vIqraqhaqtyAM ~MvA eqte Gna#nti | ye brA$hmaqNA-strisu#parNaqM paTha#nti | 
te somaqM prApnu#vanti | AqsaqhaqsrAt paq~gktiM puna#nti | oM || 40.6

4.34	medhA sUktaM
T.A.6.41.1
meqdhAdeqvI juqShamA#NA naq AgA$d viqSvAcI# BaqdrA su#manaqsya mA#nA | 
tvayAq juShTA# nuqdamA#nA duqruktA$n bRuqhadva#dema viqdathe# suqvIrA$H || 
tvayAq juShTa# RuqShir Ba#vati deviq tvayAq brahmA#&&gaqtaSrI# ruqta tvayA$ | 
tvayAq juShTa#SciqtraM ~Mvi#ndate vasuq sA no# juShasvaq dravi#No namedhe || 41.1

T.A.6.42.1
meqdhAM maq indro# dadAtu meqdhAM deqvI sara#svatI | 
meqdhAM me# aqSvinA#-vuqBAvAdha#ttAqM puShka#rasrajA || 

aqPsaqrAsu# caq yA meqdhA ga#ndhaqrveShu# caq yanmana#H | 
daivI$M meqdhA sara#svatIq sA mA$M meqdhA suqraBi#r juShatAq(gg)q svAhA$ || 42.1

T.A.6.43.1
AmA$M meqdhA suqraBi#r viqSvarU#pAq hira#NyavarNAq jaga#tI jagaqmyA | 
Urja#svatIq paya#sAq pinva#mAnAq sA mA$M meqdhA suqpratI#kA juShantAM || 43.1

T.A.6.44.1
mayi# meqdhAM mayi# praqjAM mayyaqgnistejo# dadhAtuq mayi# meqdhAM mayi# praqjAM 
mayIndra# indriqyaM da#dhAtuq mayi# meqdhAM mayi# praqjAM mayiq sUryoq BrAjo# dadhAtu || 44.1

4.35	mRutyunivAraNa mantrAH
T.A.6.45.1
apai#tu mRuqtyu-raqmRuta#nnaq Aga#n. vaivasvaqto noq aBa#ya~gkRuNotu | 
paqrNaM ~Mvanaqspate# rivAqBina#H SIyatA(gm) raqyiH saca#tAnnaqH SacIqpati#H || 45.1

T.A.6.46.1
para#M mRutyoq anuq pare#hiq panthAqM ~Myasteqsva ita#ro devaqyAnA$t | 
cakShu#Shmate SRuNvaqte te$ bravImiq mAna#H praqjA(gm) rI#riShoq mota vIqrAn || 46.1

T.A.6.47.1
vAta#M prAqNaM mana#sAq nvAra#BAmahe praqjApa#tiqM ~Myo Buva#nasya goqpAH | 
sano# mRuqtyo strA#yatAqM pAtva(gm)ha#soq jyog jIqvA jaqrAma#SImahi || 47.1

T.A.6.48.1
aqmuqtraq BUyAqdadhaq yadyaqmasyaq bRuha#spate aqBiSa#steqra mu#~jcaH | 
pratyau#hatA maqSvinA# mRuqtyu ma#smAd deqvAnA#magne BiqShajAq SacI#BiH || 48.1

T.A.6.49.1
hariq(gm)q hara#ntaq- manu#yanti deqvA viSvaqsyeSA#naM ~MvRuShaqBaM ma#tIqnAM | 
brahmaq sarU#paq-manu#meqdamA#gAq-daya#naqM mA viva#dhIqr vikra#masva || 49.1

T.A.6.50.1
Salkai#raqgni-mi#ndhAqna uqBau loqkau sa#nemaqhaM | 
uqBayo$ rloqkayA#r. RuqdhdvA&ti# mRuqtyuM ta#rAmyaqhaM || 50.1

T.A.6.51.1
mA Ci#do mRutyoq mA va#dhIqr^^mA meq balaqM ~MvivRu#hoq mA pramo#ShIH | 
praqjAM mA me# rIriShaq Ayu#rugra nRuqcakSha#saM tvA haqviShA# vidhema || 51.1

T.A.6.52.1
mA no# maqhAnta#muqta mA no# arBaqkaM mA naq ukSha#ntamuqta mA na# ukShiqtaM | 
mA no# vadhIH piqtaraqM mota mAqtara#M priqyA mA na#staqnuvo# rudra rIriShaH || 52.1

T.A.6.53.1
mA na#stoqke tana#yeq mA naq Ayu#Shiq mA noq goShuq mA noq aSve#Shu rIriShaH | 
vIqrAnmA no# rudra BAmiqtova#dhIr.-haqviShma#ntoq nama#sA vidhema te || 53.1

4.36	prajApati-prArtthanA mantraH
T.A.6.54.1
prajA#pateq na tvadeqtA-nyaqnyo viSvA# jAqtAniq pariqtA ba#BUva | 
yat kA#mAste juhuqmastanno# astu vaqya(gg) syA#maq pata#yo rayIqNAM || 54.1

4.37	indraprArthanA mantraH
T.A.6.55.1
svaqstiqdA viqSaspati#r vRutraqhA vimRudho# vaqSI | 
vRuShendra#H puqra e#tu nassvastiqdA a#BayaM kaqraH || 55.1

4.38	mRutyu~jjaya mantrAH
T.A.6.56.1
trya#MbakaM ~MyajAmahe sugaqndhiM pu#ShTiqvad^^rdha#naM | 
uqrvAqruqkami#vaq bandha#nAn-mRuqtyor mu#kShIyaq mA&mRutA$t || 56.1

T.A.6.57.1
ye te# saqhasra#maqyutaqM pASAq mRutyoq martyA#yaq hanta#ve | 
tAn. yaqj~jasya# mAqyayAq sarvAqnava# yajAmahe || 57.1

T.A.6.58.1
mRuqtyaveq svAhA# mRuqtyaveq svAhA$ || 58.1
4.39	pApanivArakA mantrAH

T.A.6.59.1
deqvakRu#taqsyaina#so-&vaqyaja#namasiq svAhA$ | 
maqnuqShyakRu#taqsyaina#so &vaqyaja#namasiq svAhA$ | 
piqtRukRu#taqsyaina#so &vaqyaja#namasiq svAhA$ | 
AqtmakRu#taqsyaina#so &vaqyaja#namasiq svAhA$ | 
aqnyakRu#taqsyaina#so &vaqyaja#namasiq svAhA$ | 
aqsmatkRu#taqsyaina#so &vaqyaja#namasiq svAhA$ | 
yaddiqvA caq naktaqM caina#ScakRuqma tasyA# vaqyaja#namasiq svAhA$ | 
yath svaqpanta#Scaq jAgra#taq-Scaina#Sca-kRuqma tasyA# vaqyaja#namasiq svAhA$ | 
yath suqShupta#Scaq jAgra#taq-Scaina#Sca-kRuqma tasyA# vaqyaja#namasiq svAhA$ | 
yad viqdvA(gm)saqScA vi#dvA(gm)saqScaina#Sca-kRuqma tasyA# vaqyaja#namasiq svAhA$ | 
enasa enaso vayajanama#si svAqhA || 59.1

4.40	vasu-prArthanA mantraH
T.A.6.60.1
yadvo# devAScakRuqma jiqhvayA# guqrumana#so vAq prayu#tI devaq heDa#naM | 
arA#vAqyo no# aqBidu#cCunAqyateq tasmiqn tadeno# vasavoq 
nidhe#tanaq svAhA$ || 60.1

4.41	kAmo&kAr.ShIt - manyurakAr.ShIt mantraH
T.A.6.61.1
kAmo&kAr.ShI$n namoq namaH | 
kAmo&kAr.ShIt kAmaH karoti nAhaM karomi kAmaH karttA nAhaM 
karttA kAma#H kAraqyitA nAha#M kAraqyitA eSha te kAma 
kAmA#ya svAqhA || 61.1

T.A.6.62.1
manyurakAr.ShI$n namoq namaH | 
manyurakAr.ShIn manyuH karoti nAhaM karomi manyuH karttA nAhaM karttA manyu#H kAraqyitA 
nAha#M kAraqyitA eSha te manyo manya#ve svAqhA || 62.1

4.42	virajA homa mantrAH
T.A.6.63.1
tilA~jjuhomi sarasA(gm) sapiShTAn gandhAra mama citte rama#ntu svAqhA || 63.1
gAvo hiraNyaM dhanamannapAna(gm) sarveShA(gg) Sri#yai svAqhA || 63.2

Sriya~jca lakShmi~jca puShTi~jca kIrtti#M cA nRuqNyatAM | 
brahmaNyaM ba#hupuqtratAM | SraddhAmedhe prajAH sandadA#tu svAqhA || 63.3

T.A.6.64.1
tilAH kRuShNA-sti#lAH SveqtAq-stilAH saumyA va#SAnuqgAH | 
tilAH punantu# me pAqpaqM ~Myatki~jcid duritaM ma#yi svAqhA || 64.1

coraqsyAnnaM na#vaSrAqddhaqM braqhmaqhA gu#rutaqlpagaH | 
gosteya(gm) sa#rApAqnaqM BrUNahatyA tilA SAnti(gm) Samaya#ntu svAqhA || 64.2

SrISca lakShmISca puShTISca kIrtti#M cA nRuqNyatAM | brahmaNyaM ba#hupuqtratAM | 
SraddhAmedhe praj~jAtu jAtavedaH sandadA#tu svAqhA || 64.3

T.A.6.65.1
prANApAna-vyAnodAna-samAnA me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 65.1

vA~g-mana-ScakShuH-Srotra-jihvA-GrANa-reto-buddhyAkUtiH sa~gkalpA 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 65.2

tvak-carma-mA(gm)sa-rudhira-medo-majjA-snAyavo-&sthIni 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 65.3
SiraH pANi pAda pArSva pRuShTho-rUdara-ja~gGa-SiSrnopastha pAyavo 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 65.4

uttiShTha puruSha harita-pi~ggala lohitAkShi dehi dehi dadApayitA 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 65.5

T.A.6.66.1
pRuthivyApa stejo vAyu-rAkASA me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 66.1

Sabda-spar.Sa-rUparasa-gandhA me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 66.2

mano-vAk-kAya-karmANi me# SuddhyaqntAqM 
jyoti# raqhaM ~MviqrajA# vipAqpmA BU#yAsaq(gg)q svAhA$ || 66.3

avyaktaBAvai-ra#ha~gkAqraqr jyoti# raqhaM ~MviqrajA# vipAqpmA 
BU#yAsaq(gg)q svAhA$ || 66.4

AtmA me# SuddhyaqntAqM jyoti# raqhaM ~MviqrajA# vipAqpmA 
BU#yAsaq(gg)q svAhA$ || 66.5
antarAtmA me# SuddhyaqntAqM jyoti# raqhaM ~MviqrajA# vipAqpmA 
BU#yAsaq(gg)q svAhA$ || 66.6

paramAtmA me# SuddhyaqntAqM jyoti# raqhaM ~MviqrajA# vipAqpmA 
BU#yAsaq(gg)q svAhA$ || 66.7

kShuqdhe svAhA$ | kShutpi#pAsAyaq svAhA$ | 
vivi#Tyaiq svAhA$ | Rugvi#dhAnAyaq svAhA$ | kaqSho$tkAyaq svAhA$ || 66.8

kShuqtpiqpAqsAma#laM jyeqShThAqmaqlaqkShmIr nA#SayAqmyahaM | 
aBU#tiq-masa#mRuddhiq~jcaq sarvAM (sarvA) nirNuda me pApmA#na(gg) svAqhA || 66.9

annamaya-prANamaya-manomaya-vij~jAnamaya-mAnandamaya-mAtmA 
me# SuddhyaqntAqM jyoti# raqhaM ~MviqrajA# vipAqpmA BU#yAsaq(gg)q svAhA$ || 66.10

4.43	vaiSvadeva mantrAH
T.A.6.67.1
aqgnayeq svAhA$ | viSve$Byo deqveByaqH svAhA$ | dhruqvAya# BUqmAyaq svAhA$ | 
dhruqvaqkShita#yeq svAhA$ | aqcyuqtaqkShita#yeq svAhA$ | aqgnaye$ sviShTaqkRuteq svAhA$ || 
dharmA#yaq svAhA$ | adha#rmAyaq svAhA$ | aqdByaH svAhA$ | 
oqShaqdhiqvaqnaqspaqtiByaqH svAhA$ | 67.1

T.A.6.67.2
raqkShoqdeqvaqjaqneByaqH svAhA$ | 
gRuhyA$ByaqH svAhA$ | aqvaqsAne$ByaqH svAhA$ | aqvaqsAna#patiByaqH svAhA$ | 
saqrvaqBUqteByaqH svAhA$ | kAmA#yaq svAhA$ | aqntari#kShAyaq svAhA$ | 
yadeja#tiq jaga#tiq yaccaq ceShTa#tiq nAmno# BAqgo&yaM nAmneq svAhA$ | 
pRuqthiqvyai svAhA$ | aqntari#kShAyaq svAhA$ | 67.2

T.A.6.67.3
diqve svAhA$ | sUryA#yaq svAhA$ | caqndrama#seq svAhA$ | nakSha#treByaqH svAhA$ | 
indrA#yaq svAhA$ | bRuhaqspata#yeq svAhA$ | praqjApa#tayeq svAhA$ | 
brahma#Neq svAhA$ | svaqdhA piqtRuByaqH svAhA$ | 
namo# ruqdrAya# paSuqpata#yeq svAhA$ | 67.3

T.A.6.67.4
deqveByaqH svAhA$ | piqtRuBya#H svaqdhA&stu# | BUqteByoq nama#H | 
maqnuqShye$Byoq hantA$ | praqjApa#tayeq svAhA$ | paqraqmeqShThineq svAhA$ || 
yathA kU#paH SaqtadhA#raH saqhasra#dhAroq akShi#taH | 
eqvA me# astu dhAqnya(gm) saqhasra#dhAraq-makShi#taM | dhana#dhAnyaiq svAhA$ || 
ye BUqtAH praqcara#ntiq divAqnaktaqM bali#-miqcCanto# viqtuda#syaq preShyA$H ( ) | 
teByo# baqliM pu#ShTiqkAmo# harAmiq mayiq puShTiqM puShTi#patir dadhAtuq svAhA$ || 67.4
(oqShaqdhiqvaqnaqspaqtiByaqH svAhAq - &ntari#kShAyaq svAhAq - namo# ruqdrAya# 
paSuqpata#yeq svAhA# - viqtuda#syaq preShyAq eka#M ca) (A67) 

T.A.6.68.1
o$M tad braqhma | o$M tad vAqyuH | o$M tadAqtmA | o$M tath saqtyaM | 
o$M tath sarva$M | o$M tat puroqr namaH || 68.1
antaScarati# BUteqShuq guhAyAM ~Mvi#Sva mUqrttiShu | 
tvaM ~Myaj~jastvaM ~MvaShaTkArastva-midrastva(gm) rudrastvaM-~MviShNustvaM 
brahmatva#M prajAqpatiH | 
tvaM ta#dApaq Apoq jyotIq rasoq&mRutaqM brahmaq BUrBuvaqssuvaqroM || 68.2

4.44	prANAhuti mantrAH
T.A.6.69.1
SraqddhAyA$M prAqNe nivi#ShToq&mRuta#M juhomi | 
SraqddhAyA#mapAqne nivi#ShToq&mRuta#M juhomi | 
SraqddhAyA$M ~MvyAqne nivi#ShToq&mRuta#M juhomi | 
SraqddhAyA#mudAqne nivi#ShToq&mRuta#M juhomi | 
SraqddhAyA(gm)# samAqne nivi#ShToq&mRuta#M juhomi | 
brahma#Ni ma AqtmA&mRu#taqtvAya# || 69.1

aqmRuqtoqpaqstara#Namasi || 69.2

SraqddhAyA$M prAqNe nivi#ShToq&mRuta#M juhomi | 
Siqvo mA# viqSApra#dAhAya | prAqNAyaq svAhA$ | 
SraqddhAyA#mapAqne nivi#ShToq&mRuta#M juhomi | 
Siqvo mA# viqSApra#dAhAya | aqpAqnAyaq svAhA$ | 
SraqddhAyA$M ~MvyAqne nivi#ShToq&mRuta#M juhomi | 
Siqvo mA# viqSApra#dAhAya | vyAqnAyaq svAhA$ | 
SraqddhAyA#-mudAqne nivi#ShToq&mRuta#M juhomi | 
Siqvo mA# viqSApra#dAhAya | uqdAqnAyaq svAhA$ | 
SraqddhAyA(gm)# samAqne nivi#ShToq&mRuta#M juhomi | 
Siqvo mA# viqSApra#dAhAya | saqmAqnAyaq svAhA$ | 
brahma#Ni ma AqtmA&mRu#taqtvAya# || 69.3

aqmRuqtAqpiqdhAqnama#si || 69.4

4.45	BuktAnnABimantraNa mantrAH
T.A.6.70.1
SraqddhAyA$M prAqNe nivi#SyAq&mRuta(gm)# huqtaM | prAqNa manne#nApyAyasva | 
SraqddhAyA#mapAqne nivi#SyAq&mRuta(gm)# huqtaM | aqpAqna manne#nApyAyasva | 
SraqddhAyA$M ~MvyAqne nivi#SyAq&mRuta(gm)# huqtaM | vyAqna manne#nApyAyasva | 
SraqddhAyA#-mudAqne nivi#SyAq&mRuta(gm)# huqtaM | uqdAqna manne#nApyAyasva | 
SraqddhAyA(gm)# samAqne nivi#SyAq&mRuta(gm)# huqtaM | 
saqmAnaq manne#nApyAyasva || 70.1

4.46	BojanAnte AtmAnusandhAna mantrAH
T.A.6.71.1
a~gguShThamAtraH puruSho&~gguShTha~jca# samAqSritaH | 
ISaH sarvasya jagataH praBuH prINAti# viSvaqBuk || 71.1

4.47	avayavasvasthatA prArtthanA mantraH
T.A.6.72.1
vA~gma# Aqsann | naqsoH prAqNaH | aqkShyo-ScakShu#H | karNa#yoqH Srotra$M | 
bAqhuqvor bala$M | Uqruqvo roja#H | ari#ShTAq viSvAqnya~ggA#ni taqnUH | 
taqnuvA# me saqha nama#ste astuq mA mA# hi(gm)sIH || 72.1

4.48	indra saptar.Shi saM~MvAda mantraH
T.A.6.73.1
vaya#H supaqrNA upa#seduqrindra#M priqya me#dhAq RuSha#yoq nAdha#mAnAH | 
apa#ddhvAqnta mU$rNuqhi pUqrdhi cakShu#r-mumuqgdhya#smAn 
niqdhaye# &vabaqddhAn || 73.1

4.49	hRudayAlaMBana mantraH
T.A.6.74.1
prANAnAM granthirasi rudro mA# viSAqntakaH | 
tenAnnenA$-pyAyaqsva || 74.1

4.50	devatA prANanirUpaNa mantraH
T.A.6.75.1
namo rudrAya viShNave mRutyu#rme pAqhi || 75.1

4.51	agni stuti mantraH
T.A.6.76.1
tvama#gneq dyuBiq-stvamA#Su-SuqkShaNiq-stvamaqdBya-stvamaSma#naqspari# | 
tvaM ~Mvane$Byaq-stvamoSha#dhIByaq-stvaM nRuqNAM nRu#pate jAyaseq Suci#H || 76.1

4.52	aBIShTa yAcanA mantraH
T.A.6.77.1
Siqvena# meq santi#ShThasva syoqnena# meq santi#ShThasva suBUqtena# meq santi#ShThasva brahmavarcaqsena# meq santi#ShThasva yaqj~jasyarddhiq manuq santi#ShThaq svopa# te yaj~jaq namaq upa# teq namaq upa# teq nama#H || 77.1

4.53	para tattva nirUpaNaM
T.A.6.78.1
saqtyaM paraqM para(gm)# saqtya(gm) saqtyenaq na su#vaqrgA-lloqkAccya#vante 
kaqdAcaqna saqtA(gm) hi saqtyaM tasmA$th saqtye ra#manteq, (78.1) 

tapaq itiq tapoq nAnaSa#nAqt paraqM ~Myaddhi paraqM tapaqstad dudha#r.ShaqM 
tad durA#dhar.ShaqM tasmAqt tapa#si ramanteq, (78.2)

damaq itiq niya#taM brahmacAqriNaq-stasmAqd dame# ramanteq, (78.3)	

Samaq ityara#Nye muqnayaq-stasmAqcCame# ramante, (78.4)	

dAqnamitiq sarvA#Ni BUqtAni# praqSa(gm)sa#nti dAqnAnnAti# duqScaraqM tasmA$d dAqne ra#mante, (78.5)

dhaqrma itiq dharme#Naq sarva#miqdaM pari#gRuhItaM dhaqrmAnnAti#-duqShkaraqM tasmA$d -dhaqrme ra#mante, (78.6)

praqjanaq itiq BUyA(gm)##saq-stasmAqd BUyi#ShThAqH prajA#yanteq tasmAqd BUyi#ShThAH praqjana#ne ramanteq, (78.7)

&gnayaq ityA#haq tasmA#-daqgnayaq AdhA#tavyA agnihoqtra-mityA#haq tasmA#-dagnihoqtre ra#mante, (78.8)

yaqj~ja iti# yaqj~jo hi deqvA stasmA$d yaqj~je ra#mante, (78.9)	

mAnaqsa-miti# viqdvA(gm)saq-stasmA$d viqdvA(gm)sa# eqva mA#naqse ra#mante,	(78.10)

nyAqsa iti# braqhmA braqhmA hi paraqH paro# hi braqhmA tAniq vA eqtAnyava#rANiq 
parA(gm)#si nyAqsa eqvAtya#recayaqd ya eqvaM ~Mvede$tyupaqniShat || (78.11)

4.54	j~jAna sAdhana nirUpaNaM
T.A.6.79.1
prAqjAqpaqtyo hAru#NiH supaqrNeya#H praqjApa#tiM piqtaraq-mupa#sasAraq kiM 
Ba#gavaqntaH pa#raqmaM ~Mva#daqntItiq tasmaiq pro#vAca, (79.1)

saqtyena# vAqyurAvA#ti saqtye-nA#diqtyo ro#cate diqvi saqtyaM ~MvAqcaH pra#tiqShThA 
saqtye saqrvaM prati#ShThitaqM tasmA$th saqtyaM pa#raqmaM ~Mvada#ntiq, (79.2)

tapa#sA deqvA deqvatAq-magra# Ayaqn tapaqsar.Sha#yaqH suvaqranva#-vindaqn tapa#sA 
saqpatnAqn praNu#dAq-mArA#tIq stapa#si saqrvaM prati#ShThitaqM tasmAqt tapa#H paraqmaM ~Mvada#ntiq, (79.3)

dame#na dAqntAH kiqlbiSha#-mavadhUqnvantiq dame#na brahmacAqriNaqH suva#ragacCaqn 
damo# BUqtAnA$M durAqdhar.ShaqM dame# saqrvaM prati#ShThitaqM tasmAqd dama#H paraqmaM ~Mvada#ntiq, (79.4)

Same#na SAqntAH Siqva-mAqcara#ntiq Same#na nAqkaM muqnayoq-&nvavi#ndaqn Camo# 
BUqtAnA$M durAqdhar.ShaqM Came# saqrvaM prati#ShThitaqM tasmAqcCama#H paraqmaM ~Mvada#nti, (79.5)


dAqnaM ~Myaqj~jAnAqM ~MvarU#thaqM dakShi#NA loqke dAqtAra(gm)# sarva BUqtAnyu#pajIqvanti# 
dAqnenArA#tIq-rapA#nudanta dAqnena# dviShaqnto miqtrA Ba#vanti dAqne saqrvaM prati#ShThitaqM tasmA$d dAqnaM pa#raqmaM ~Mvada#nti, (79.6)

dhaqrmo viSva#syaq jaga#taH pratiqShThA loqke dhaqrmiShTha#M praqjA u#pasaqrpanti# dhaqrmeNa# 
pAqpa-ma#paqnuda#ti dhaqrme saqrvaM prati#ShThitaqM tasmA$d dhaqrmaM pa#raqmaM ~Mvada#nti, (79.7)

praqjana#naqM ~Mvai pra#tiqShThA loqke sAqdhu praqjAyA$ staqntuM-ta#nvAqnaH pi#tRuqNA 
ma#nRuqNo Bava#tiq tade#va taqsyA anRu#NaqM tasmA$t praqjana#naM paraqmaM ~Mvada#ntyaq, (79.8)

gnayoq vai trayI# viqdyA de#vaqyAnaqH panthA# gAr.hapaqtya Ruk-pRu#thiqvI ra#thantaqra-ma#nvAhAr yaqpaca#naqM ~Myaju#raqntari#kShaM ~MvAmadeqvya mA#havaqnIyaqH sAma#suvaqrgo loqko bRuqhat-tasmA#-daqgnIn pa#raqmaM ~Mvada#ntya, (79.9)

gnihoqtra(gm) sA#yaM prAqtar-gRuqhANAqM-niShkRu#tiqH svi#ShTa(gm) suhuqtaM ~Mya#j~jakratUqnAM prAya#Na(gm) suvaqrgasya# loqkasyaq jyotiq-stasmA#-dagnihoqtraM pa#raqmaM ~Mvada#nti, (79.10)

yaqj~ja iti# yaqj~jenaq hi deqvA diva#M gaqtA yaqj~jenAsu#rAq-napA#nudanta yaqj~jena# 
dviShaqnto miqtrA Ba#vanti yaqj~je saqrvaM prati#ShThitaqM tasmA$d yaqj~jaM pa#raqmaM ~Mvada#nti, (79.11)

mAnaqsaM ~Mvai prA#jApaqtyaM paqvitra#M mAnaqsenaq mana#sA sAqdhu pa#Syati mAnaqsA 
RuSha#yaH praqjA a#sRujanta mAnaqse saqrvaM prati#ShThitaqM tasmA$n mAnaqsaM pa#raqmaM ~Mvada#nti, (79.12)

nyAqsa iqtyAhu#r manIqShiNo$ braqhmANa#M braqhmA viSva#H kataqmaH sva#yaqMBuH praqjApa#tiH sam~Mvathsaqra iti#, (79.13)

sam~Mvathsaqro# &sAvA#diqtyo ya eqSha A#diqtye puru#ShaqH sa pa#rameqShThI brahmAqtmA, (79.14)

yABi#rAdiqtya-stapa#ti raqSmiBiqstABi#H paqrjanyo# var.Shati paqrjanye#-nauShadhi-vanaspaqtayaqH prajA#yanta oShadhi-vanaspaqtiBiq-ranna#M Bavaqtyanne#na prAqNAH prAqNair balaqM bale#naq tapaq-stapa#sA SraqddhA SraqddhayA# meqdhA meqdhayA# manIqShA ma#nIqShayAq manoq mana#sAq SAntiqH SAntyA# ciqttaM ciqttenaq smRutiq(gg)q smRutyAq smAraq(gg)q smAre#Na viqj~jAna#M ~Mviqj~jAne#-nAqtmAna#M ~Mvedayatiq tasmA#daqnnaM dadaqnth sarvA$NyeqtAni# 
dadAq-tyannA$t prAqNA Ba#vanti BUqtAnA$M prAqNair manoq mana#saSca viqj~jAna#M ~Mviqj~jAnA#-dAnaqndo bra#hma yoqniH, (79.15)

sa vA eqSha puru#ShaH pa~jcaqdhA pa#~jcAqtmA yenaq sarva#miqdaM prota#M pRuthiqvI cAqntari#kShaM caq dyauScaq diSa#ScAvAntaradiqSAScaq sa vai sarva#miqdaM jagaqthsa saqBUta(gm)# sa BaqvyaM ji#j~jAsa klRuqpta Ru#taqjA rayi#ShThA SraqddhA saqtyo maha#svAn taqpasoq pari#ShThAqd, (vari#ShThAqd) (79.16)

j~jAtvA# tameqvaM mana#sA hRuqdA caq BUyo# na mRuqtyu-mupa#yAhi viqdvAn (79.17)

tasmA$-nnyAqsa-meqShAM tapa#sA-matiriktaqmAhu#r, (79.18)

vasuraqNvo# viqBUra#si prAqNe tvamasi# sandhAqtA brahma#n tvamasi# viSvaqdhRutte#-joqdAs tvama#syaqgni-ra#si varcoqdA-stvama#siq sUrya#sya dyumnoqdA stvama#si caqndrama#sa upayAqmagRu#hIto&si braqhmaNe$ 
tvAq mahasaq, (79.19)

omityAqtmAna#M ~Myu~jjItaiqtadvai ma#hopaqniSha#daM deqvAnAqM guhyaqM ~Mya eqvaM ~Mveda# 
braqhmaNo# mahiqmAna#-mApnotiq tasmA$d braqhmaNo# mahiqmAna#-mityupaqniShat || (79.20)

4.55	j~jAnayaj~jaH
T.A.6.80.1
tasyaiqvaM ~MviqduSho# yaqj~jasyAqtmA yaja#mAnaH-SraqdhdApatnIq SarI#ra-miqddhmamuroq 
vediqr-lomA#ni baqraq.hir-veqdaH-SiKAq hRuda#yaqM ~MyUpaqH kAmaq Ajya#M 
maqnyuH paqSu-stapoq&gnir-dama#H SamayiqtA dakShi#NAq-vAgGotA$ prAqNa 
u#dgaqtA cakShu#radhvaqryur-manoq brahmAq Srotra#maqgnI-

dyAvaqddhriya#teq sA dIqkShA yadaSrnA#tiq tadhdaviqr-yatpiba#tiq tada#sya somapAqnaM ~Myadrama#teq tadu#paqsadoq yath saq~jcara#-tyupaqviSa#-tyuqttiShTha#te caq sapra#vaqrgyo# yanmuKaqM tadA#havaqnIyoq yA vyAhRu#ti-rAhuqtir-yada#sya viqj~jAnaqM tajjuqhotiq yathsAqyaM prAqtara#ttiq tathsaqmidhaqM ~MyatprAqtar maqddhyandi#na(gm) sAqyaM caq tAniq sava#nAniq ye a#horAqtre te da#r.SapUrNamAqsau ye$&rddhamAqsAScaq mAsA$Scaq te cA#turmAqsyAniq ya Ruqtavaqste pa#SubaqndhA ye sa#M~MvathsaqrASca# parivathsaqrAScaq te&ha#r^^gaqNAH sa#rva vedaqsaM ~MvA eqtath saqtraM ~Myanmara#NaqM tada#vaqBRutha# 

eqtadvai ja#rAmarya-magnihoqtra(gm) saqtraM ~Mya eqvaM ~MviqdvA-nu#daqgaya#ne praqmIya#te 
deqvAnA#meqva ma#hiqmAna#M gaqtvA&&diqtyasyaq sAyu#jyaM gacCaqtyathaq yo da#kShiqNe praqmIya#te pitRuqNA-meqva ma#hiqmAna#M gaqtvA caqndrama#saqH sAyu#jya(gm) saloqkatA#-mApnotyeqtau vai sU$ryA candraqmaso$r-mahiqmAnau$ brAhmaqNo viqdvA-naqBija#yatiq tasmA$d braqhmaNo# mahiqmAna#mApnotiq tasmA$d braqhmaNo# mahiqmAna#-mityupaqniShat || 80.1

saqha nA# vavatu | saqha nau# Bunaktu | saqha vIqrya#M karavAvahai | 
teqjaqsvinAq vadhI#tamastuq mA vi#dviShAqvahai$ || 
|| oM SAntiqH SAntiqH SAnti#H || 
iti mahAnArAyaNopaniShat samAptA 


Prapaataka Korvai with starting Padams of 1 to 80 Anuvaakams :- 
(amBaqsyaika#pa~jcAqSacCaqtaM - jAqtave#daseq catu#rdaSaq - BUrannaqM - 
BUraqgnayeq - BUraqgnayeq caika#mekaM - pAhi - pAqhi caqtvAri# catvAriq - yaH Canda#sAqM dve - namoq brahma#Ne - RuqtaM tapoq - yathA# vRuqkShasyaika# meka - maqNoraNI#yAq(gg)q Scatu#stri(gm)Sath - sahasraqSI#Shaq(gm)q ShaTvi#(gm)Sati - rAdiqtyo vA eqSha - A#diqtyo vai tejaq eka#mekaqM - nidha#napatayeq trayo#vi(gm)SatiH - saqdyojAqtaM trINi# - vAmadeqvAyaika# - maqGore$Byaq - statpuru#ShAyaq dve dveq - ISAno - namo hiraNyabAhavaq eka#meka - mRuqta(gm) saqtyaM dve - sarvoq vai caqtvAriq - kadruqdrAyaq trINiq - yasyaq vai ka~gka#tI - kRuNuqShva pAjo - &di#tiq - rApoq vA iqda(gm) sarvaq meka#mekaq - mApa#H punantu caqtvA - ryagniSca - sUryaSca nava# - naqvomiti# caqtvA - ryAyA#tuq pacau - jo#&siq daSoq - ttame# caqtvAriq - GRuNiqstrINiq - brahma#metuq mAM ~MyAste$ brahmahaqtyAM dvAda#Saq - brahma# meqdhayAq&dyA na# iqmaM BrU#ShahaqtyAM - brahma# meqdhavA$ braqhmA deqvAnA#miqdaM ~MvI#rahaqtyAmekAqnna vi#(gm)Satiq rekAqnnavi#(gm)Satir - meqdhA deqvI - meqdhAM maq indra#ScaqtvAri# catvAqryA - mA$M meqdhA dve - mayi# meqdhA mekaq- mapai#tuq - paraqM - ~MvAta#M prAqNa - ma#mutraqBUyAqd - ddhariq(gm)q - Salkai#raqgniM - mA Ci#do mRutyoq - mA no# maqhAntaqM - mAna#stoqke - prajA#pate - svastiqdA - trya#mbakaqM - ~Mye te# saqhasraqM dve dve - mRuqtyaveq svAhaika#M - deqvakRu#taqsyaikA#daSaq - yadvo# devAqH - kAmo&kAr.ShIqn - manyurakAr.ShIqd dve dveq - tilA~jjuhomi gAvaH SriyaM pra#jAH pa~jcaq - tilAH kRuNShAScora#syaq SrIH praj~jAtu jAtave#daH saqpta - prANa vAk tvak Cira uttiShTha puruSha# pa~jcaq - pRuthivI Sabda mano vAg vyaktA&&tmA&ntarAtmA paramAtmA me$ kShuqdhe&nnamayaq pa~jca#daSAq - gnayeq svAhaika#catvAriq(gm)qSa - rdo$ ntadbraqhma nava# - SraqddhAyA$M prAqNe niviShTaq Scatu#rvi(gm)SatiH - SraqddhAyAqM daSA - ~gguShTha mAtraH puruSho dve - vA~gma# AqsannaqShTau - vaya#H supaqr.ShAH - prANAnAM granthirasi dve dve - namo rudrAyaikaqM - tvama#gneq dyuBirq dve - Siqvena# meq santi#ShThasva - saqtyaM - prA#jApaqtya - stasyaiqva meka# mekaq maSatiH) 

Korvai with starting Padams of 1, 11, 21 Series of Dasinis :-
(amBa#syapAqre - svaqsti na#H - pAqhi no# agnaq eka#yA - &&diqtyo vA eqSha - Ruqta(gm) saqtya - mo mityA - mA$M meqdhA - mA na#stoqke - tilAjuhomi - SraqddhAyA$M prAqNe nivi#Syaq - tasyaiqva mekotta#raSaqtam) 
===============================================
oM namaH paramAtmane, SrI mahAgaNapataye namaH
SrI guruByo namaH, haqriqH oM

5	 aruNapraSnaH-taittirIyAraNyakaM 

BaqdraM karNe#BiH SRuNuqyAma# devAH | BaqdraM pa#SyemAqkShaBiqr yaja#trAH | 
sthiqraira~ggai$stuShTuqvA(gm) sa#staqnUBi#H | vyaSe#ma deqvahi#taqM ~MyadAyu#H || 
svaqsti naq indro# vRuqddhaSra#vAH | svaqsti na#H pUqShA viqSvave#dAH | 
svaqsti naqstArkShyoq ari#ShTanemiH | svaqsti noq bRuhaqspati#r-dadhAtu || 
oM SAntiqH SAntiqH SAnti#H ||

1.1.1	anuvAkaM-1
T.A.1.1.1
BaqdraM karNe#BiH SRuNuqyAma# devAH | BaqdraM pa#SyemAqkShaBiqr yaja#trAH | 
sthiqraira~ggai$stuShTuqvA(gm) sa#staqnUBi#H | vyaSe#ma deqvahi#taqM ~MyadAyu#H || 
svaqsti naq indro# vRuqddhaSra#vAH | svaqsti na#H pUqShA viqSvave#dAH | 
svaqsti naqstArkShyoq ari#ShTanemiH | svaqsti noq bRuhaqspati#r-dadhAtu || 
Apa#mApAmaqpaH sarvA$H | aqsmA-daqsmA-diqto&muta#H | 1 (10) 

T.A.1.1.2
aqgnirvAqyuScaq sUrya#Sca | saqha sa#~jca-skaqrarddhi#yA || 
vAqyvaSvA# raSmiqpata#yaH | marI$cyAtmAnoq adru#haH | deqvIr Bu#vanaq sUva#rIH | 
puqtraqvaqtvAya# me suta || mahAnAmnIr-ma#hAmAqnAH | maqhaqso ma#hasaqH sva#H | 
deqvIH pa#rjanyaq sUva#rIH | puqtraqvaqtvAya# me suta || 2 (10)

T.A.1.1.3
aqpASnyu#ShNi-maqpA rakSha#H | aqpASnyu#ShNi-maqpA raGa$M | 
apA$GrAqmapa# cAqvarti$M | apa# deqvIriqto hi#ta || vajra#M deqvIrajI#tA(gg)Sca | 
Buva#naM devaqsUva#rIH | AqdiqtyAnadi#tiM deqvIM | yoni#nod^^rdhva-muqdISha#ta || 
SiqvA naqH Santa#mA Bavantu | diqvyA Apaq oSha#dhayaH( ) | 
suqmRuqDIqkA sara#svati | mA teq vyo#ma saqndRuSi# || 3 (12)
(aqmuta#H - suq - tauSha#dhayoq dve ca# ) (A1)
SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 1 ||

1.1.2	anuvAkaM-2
T.A.1.2.1
smRuti#H praqtyakSha#-maitiqhya$M | anu#mAna-ScatuShTaqyaM | eqtairAdi#tya maNDalaM | 
sarvai#revaq vidhA$syate || sUryoq marI#ciqmAda#tte | sarvasmA$d Buva#nAdaqdhi | 
tasyAH pAka vi#SeSheqNa | smRuqtaM kA#la viqSeSha#NaM || 
naqdIvaq praBa#vAt kAqcit | aqkShayyA$th syandaqte ya#thA | 4 (10)

T.A.1.2.2
tAnnadyo&Bi sa#mAyaqnti | soqruH satI# na niqvarta#te || 
eqvannAqnA sa#mutthAqnAH | kAqlAH sa#m~Mvathsaqra(gg) Sri#tAH | 
aNuSaSca ma#haSaqSca | sarve# samavaqyantri# taM || 
sa tai$H saqrvaiH sa#mAviqShTaH | UqruH sa#nna niqvarta#te | 
adhisam~Mvathsa#raM ~MviqdyAt | tadeva# lakShaqNe || 5 (10)

T.A.1.2.3
aNuBiSca ma#hadBiqSca | saqmArU#DhaH praqdRuSya#te | sam~MvathsaraH pra#tyakSheqNa | 
nAqdhisa#vaH praqdRuSya#te || paqTaro# vikli#dhaH piq~ggaH | 
eqtad va#ruNaq lakSha#NaM | yatraita#-dupaqdRuSya#te | saqhasra#M tatraq nIya#te || 
eka(gm) hi Siro nA#nA muqKe | kRuqthsnaM ta#dRutaq lakSha#NaM | 6 (10)

T.A.1.2.4
uBayataH sapte$ndriyAqNi | jaqlpita#M tvevaq dihya#te || 
SuklakRuShNe sam~Mva#thsaraqsya | dakShiNa vAma#yoH pAqrSvayoH | 
tasyaiqShA Bava#ti || SuqkraM te# aqnyadya#jaqtaM te# aqnyat | 
viShu#rUpeq aha#nIq dyauri#vAsi | viSvAq hi mAqyA ava#si svadhAvaH | 
BaqdrA te# pUShanniqha rAqtiraqstviti# || 
nAtraq Buva#naM ( ) | na pUqShA | na paqSava#H | 
nAdityaH sam~Mvathsara eva pratyakSheNa priyata#maM ~MviqdyAt | 
etadvai sam~Mvathsarasya priyata#ma(gm) rUqpaM | 
yo&sya mahAnartha utpathsyamA#no Baqvati | idaM puNyaM ku#ruShveqti | 
tamAhara#NaM daqdyAt || 7 (17)
(yaqthAq - laqkShaqNa - Ru#tuqlakSha#NaqM - Buva#na(gm) saqpta ca# (A2)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 2 ||

1.1.3	anuvAkaM-3
T.A.1.3.1
sAqkaq~jjAnA(gm)# saqptatha#mAhu-rekaqjaM | ShaDu#dyaqmA RuSha#yo devaqjA iti# |
teShA#miqShTAniq vihi#tAni dhAmaqSaH | sthAqtre re#janteq vikRu#tAni rUpaqSaH || 
konu# maryAq ami#thitaH | saKAq saKA#yamabravIt | jahA#ko aqsmadI#Shate ||
yastiqtyAja# saKiqvidaq(gm)q saKA#yaM | na tasya# vAqcyapi# BAqgo a#sti | 
yadI(gm)# SRuqNotyaqlaka(gm)# SRuNoti | 8 (10)

T.A.1.3.2
na hi praqveda# sukRuqtasyaq panthAqmiti# || Ruqtur. Ru#tunA nuqdyamA#naH |
vina#nAdAqBidhA#vaH | ShaShTiSca tri(gm)Sa#kA vaqlgAH | 
SuqklakRu#ShNau caq ShAShTi#kau || sAqrAqgaqvaqstrair-jaqrada#kShaH | 
vaqsaqnto vasu#BiH saqha | saqm~Mvaqthsaqrasya# saviqtuH | 
praiqShaqkRut pra#thaqmaH smRu#taH || aqmUnAqdaya#-tetyaqnyAn | 9 (10)

T.A.1.3.3
aqmU(gg)Sca# pariqrakSha#taH | eqtA vAqcaH pra#yujyaqnte | yatrai ta#dupaqdRuSya#te || 
eqtadeqva vi#jAnIqyAt | praqmANa#M kAlaqparya#ye | viqSeqShaqNaM tu# vakShyAqmaH | 
RuqtUnA$M tanniqbodha#ta || SuklavAsA# rudraqgaNaH | grIqShmeNA#vartaqte sa#ha | 
niqjaha#n pRuthi#vI(gm) saqrvAM | 10 (10)

T.A.1.3.4
jyoqtiShA$ &pratiqKyena# saH || viqSvaqrUqpANi# vAsAq(gm)qsi | 
AqdiqtyAnA$M niqbodha#ta | sam~MvathsarINa#M karmaqPalaM | 
var.ShABir da#datAq(gm)q saha || aduHKo# duHKa ca#kShuriqva | 
tadmA# pIta ivaq dRuSya#te | SItenA$ vyatha#yanniqva | 
ruqruda#kSha ivaq dRuSya#te || hlAdayate$ jvala#taScaiqva ( ) | 
SAqmyata#ScAsyaq cakShu#ShI | yAvai prajA Bra(gg)#Syaqnte | 
sam~MvathsarAttA Bra(gg)#Syaqnte || yAqH prati#tiShThaqnti | 
saM~Mvathsare tAH prati#tiShThaqnti | vaqqrq.ShABya# ityaqrthaH || 11 (16)
(SRuqNoq - tyaqnyAnth - saqrvA - meqva ShaTca#) (A3)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 3 ||

1.1.4	anuvAkaM-4
T.A.1.4.1
akShi#duqHKotthi#tasyaiqva | viqprasa#nne kaqnIni#ke | A~gkte cAdga#NaM nAqsti | 
RuqBUNA$M tanniqbodha#ta || kaqnaqkAqBAni# vAsAq(gm)qsi | aqhatA#ni niqbodha#ta | 
annamaSrnIta# mRujmIqta | aqhaM ~Mvo# jIvaqnapra#daH || eqtA vAqcaH pra#yujyaqnte | 
Saqradya#tropaq dRuSya#te | 12 (10)

T.A.1.4.2
aBidhUnvanto-&BiGna#nta iqva | vAqtava#nto maqrudga#NAH || 
amuto jetumiShumu#Kamiqva | sannaddhAH saha da#dRuSeq ha | 
apaddhvastair-vastiva#rNairiqva | viqSiqKAsa#H kapaqrdinaH || 
akruddhasya yothsya#mAnaqsya | kRuqddhasye#vaq lohi#nI | 
hemataScakShu#ShI viqdyAt | aqkShNayo$H kShipaqNori#va || 13 (10)

T.A.1.4.3
durBikShaM deva#lokeqShu | maqnUnA#mudaqkaM gRu#he | eqtA vAqcaH pra#vadaqntIH | 
vaiqdyuto# yAntiq SaiSi#rIH || tA aqgniH pava#mAnAq anvai$kShata | 
iqha jI#viqkAma-pa#ripaSyann | tasyaiqShA Bava#ti || iqheha va#H svataqpasaH | 
maru#taqH sUrya#tvacaH | Sarma# saqprathAq AvRu#Ne ( ) || 14 (10)
(dRuSya#ta - iqvA - vRu#Ne) (A4)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 4 ||

1.1.5	anuvAkaM-5
T.A.1.5.1
ati# tAqmrANi# vAsAq(gm)qsi | aqShTiva#jri SaqtaGni# ca | 
viSve devA vipra#haraqnti | aqgniji#hva aqsaSca#ta || naiva devo# na maqrtyaH | 
na rAjA va#ruNoq viBuH | nAgnir nendro na pa#vamAqnaH | 
mAqtRukka#cca naq vidya#te || diqvyasyaikAq dhanu#rArtniH | 
pRuqthiqvyAmapa#rA SriqtA | 15 (10)

T.A.1.5.2
tasyendro vamri#rUpeqNa | dhaqnurjyA#-maCiqnathsva#yaM || tadi#ndraqdhanu#rityaqjyaM | 
aqBrava#rNeShuq cakSha#te | etadeva Sam~Myor-bAr.ha#spatyaqsya | 
eqtad ru#drasyaq dhanuH || ruqdrasya# tvevaq dhanu#rArtniH | Siraq utpi#peSha | 
sa pra#vaqrgyo#&Bavat | tasmAqd yaH sapra#vaqrgyeNa# yaqj~jenaq yaja#te ( ) | 
ruqdrasyaq sa SiraqH prati#dadhAti | naina(gm)# ruqdra Aru#ko Bavati | 
ya eqvaM ~Mveda# || 16 (13) 
(SriqtA - yaja#teq trINi# ca) (A5)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 5 ||

1.1.6	anuvAkaM-6
T.A.1.6.1
aqtyUqd^^rdhvAqkSho&ti#raScAt | SiSi#raH praqdRuSya#te | 
naiva rUpaM na# vAsAq(gm)qsi | 
na cakShu#H pratiqdRuSya#te || aqnyonyaqM tu na# hi(gg)srAqtaH | 
saqta sta#d devaqlakSha#NaM | lohito&kShNi SA#raSIqrShNiH | 
sUqryasyo#dayaqnaM pra#ti || 
tvaM karoShi# nya~jjaqlikAM | tvaqM karo#Shi niqjAnu#kAM | 17 (10)

T.A.1.6.2
nijAnukAme$ nya~jjaqlikA | amI vAca-mupAsa#tAmiqti || 
tasmai sarva Rutavo# namaqnte | maryAdA karatvAt pra#puroqdhAM | 
brAhmaNa# Apnoqti | ya e#vaM ~Mveqda | 
sa Kalu sam~Mvathsara etaiH senAnI#BiH saqha | 
indrAya sarvAn-kAmAna#Bivaqhati | sa draqqPsaH | 
tasyaiqShA Bava#ti || 18 (10)

T.A.1.6.3
ava# draqPso a(gm)#SaqmatI#matiShThat | iqyAqnaH kRuqShNo daqSaBi#H saqhasrai$H | 
Avaqrta-mindraqH SacyAq dhama#ntaM | upasnuhi taM nRumaNA-matha#drAmiqti || 
etayai vendraH salA vRu#kyA saqha | asurAn pa#rivRuqScati | 
pRuthi#vyaq(gm)q Suma#tI | tAmaqnva-va#sthitaH sam~Mvathsaqro diqva~jca# | 
naivaM ~MviduShA-&&cAryA$n tevAqsinau | anyonyasmai$ druhyAqtAM ( ) | 
yo druqhyati | BraSyate sva#rgAl loqkAt | ityatu ma#NDalAqni | 
sUrya maNDalA$ nyAKyAqyikAH | ata Ud^^rdhva(gm)sa#nirvaqcanAH || 19 (15)
(niqjAnu#kAqM - Bava#ti - druhyAqtAM pa~jca# ca) (A6)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 6 ||

1.1.7	anuvAkaM-7
T.A.1.7.1
Arogo BrAjaH paTara#H pataq~ggaH | svarNaro jyotiShImAn#. viBAqsaH | 
te asmai sarve divamA#tapaqnti | UrjaM duhAnA anapasPura#nta iqti || 
kaSya#po&ShTaqmaH | sa mahAmeruM na# jahAqti | tasyaiqShA Bava#ti || 
yatteq Silpa#M kaSyapa rocaqnAva#t | iqndriqyAva#t puShkaqlaM ciqtraBA#nu | 
yasmiqn thsUryAq arpi#tAH saqpta sAqkaM | 20 (10)

T.A.1.7.2
tasmin rAjAna-madhiviSraye#mamiqti || 
te asmai sarve kaSyapA-jjyoti#r-laBaqnte | 
tAnthsomaH kaSyapAdadhi# nirddhaqmati | BrastA karma kRu#divaiqvaM ||
prANo jIvAnIndriya# jIvAqni | sapta SIr.Sha#NyAH prAqNAH | 
sUryA i#tyAcAqryAH || apaSyamaha metAnth sapta sU$ryAniqti | 
pa~jcakarNo# vAthsyAqyanaH | saptakarNa#Sca plAqkShiH | 21 (10)

T.A.1.7.3
AnuSravika eva nau kaSya#pa iqti | uBau# vedaqyite | 
na hi Sekumiva mahAme#ruM gaqntuM || 
apaSyamahametath sUryamaNDalaM pariva#rtamAqnaM | 
gAqrgyaH prA#NatrAqtaH | gacCanta ma#hAmeqruM | eka#~jcAjaqhataM || 
BrAjapaTara pata#~ggA niqhane | tiShThannA#tapaqnti | 
tasmA#diqha taptri# tapAH | 22 (10)

T.A.1.7.4
aqmutreqtare | tasmA#diqhA taptri# tapAH || teShA#meShAq Bava#ti || 
saqpta sUryAq divaq-manuq pravi#ShTAH | tAnaqnveti# paqthiBi#r dakShiqNAvAn# | 
te asmai sarve GRutamA#tapaqnti | UrjaM duhAnA anapasPura#nta iqti || 
saptartvijaH sUryA i#tyAcAqryAH || teShA#meShAq Bava#ti || 
saqpta diSoq nAnA# sUryAH | 23 (10)

T.A.1.7.5
saqpta hotA#ra Ruqtvija#H | devA AdityA# ye saqpta | 
teBiH somABI rakSha#Na iqti || tada#pyAmnAqyaH | digBrAja RutU$n karoqti || 
eta#yaivAqvRutA &&sahasrasUryatAyA iti vai#SampAqyanaH || tasyaiqShA Bava#ti || 
yaddyAva# indra te Saqta(gm) SaqtaM BUmI$H | uqta syuH | 
na tvA# vajrin^^th saqhasraq(gm)q sUryA$H ( ) | 24 (10)

T.A.1.7.6
anu na jAtamaShTa roda#sI iqti || nAnA li~ggatvA-dRutUnAM nAnA# sUryaqtvaM || 
aShTau tu vyavasi#tA iqti || sUryamaNDalA-nyaShTA#ta Uqd^^rdhvaM || 
teShA#meShAq Bava#ti || ciqtraM deqvAnAq-muda#gAqdanI#kaM | 
cakShu#r miqtrasyaq varu#NasyAqgneH | A&prAq dyAvA# pRuthiqvI aqntari#kShaM | 
sUrya AtmA jagatastasthu#ShaSceqti || 25 (9) 
(sAqkaM - plAqkShi - staptri#tapAq - nAnA#sUryAqH - sUryAq - +nava# ca) (A7)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 7 ||

1.1.8	anuvAkaM-8
T.A.1.8.1
kvedamaBra#M niviqSate | kvAya(gm)# sam~Mvathsaqro mi#thaH | 
kvAhaH kveyan de#va rAqtrI | kva mAsA Ru#tavaqH SritAH || 
arddhamAsA# muhUqrtAH | nimeShAstu#TiBiqH (nimeShAstra#TiBiqH) saha | 
kvemA Apo ni#viSaqnte | yaqdIto# yAntiq saMpra#ti || 
kAlA aPsu ni#viSaqnte | AqpaH sUrye# saqmAhi#tAH | 26 (10)

T.A.1.8.2
aBrA$NyaqpaH pra#padyaqnte | viqdyuthsUrye# saqmAhi#tA || anavarNe i#me BUqmI | 
iqya~jcA#sau caq roda#sI || ki(gg) svidatrAnta#rA BUqtaM | yeqneme vi#dhRuteq uBe | 
viqShNunA# vidhRu#te BUqmI | iqti va#thsasyaq veda#nA || 
irA#vatI dhenuqmatIq hi BUqtaM | sUqyaqvaqsinIq manu#She daSaqsye$ | 27 (10)

T.A.1.8.3
vya#ShTaBnAq-droda#sIq viShNa#veqte | dAqdhartha# pRuthiqvI-maqBito# maqyUKai$H || 
kinta-dviShNo rbala#mAqhuH | kAq dIpti#H kiM paqrAya#NaM | 
eko# yaqddhA-ra#ya ddeqvaH | reqjatI# rodaqsI u#Be || vAtAdviShNor ba#la mAqhuH | 
aqkSharA$d dIptiq rucya#te | triqpadAqddhAra#yad deqvaH | 
yadviShNo#rekaq-mutta#maM || 28 (10)

T.A.1.8.4 
aqgnayo# vAya#vaScaiqva | eqtada#sya paqrAya#NaM || pRucCAmi tvA pa#raM mRuqtyuM | 
aqvama#M maddhyaqma~jca#tuM | loqka~jcaq puNya#pApAqnAM | 
eqtat pRu#cCAmiq saMpra#ti || aqmumA#huH pa#raM mRuqtyuM | paqvamA#naM tuq maddhya#maM | 
aqgnireqvAva#mo mRuqtyuH | caqndramA$-Scatuqrucya#te || 29 (10)

T.A.1.8.5
aqnAqBoqgAH pa#raM mRuqtyuM | pAqpAH sa#m~Myantiq sarva#dA | 
ABogAstveva# sam~Myaqnti | yaqtra pu#NyakRuqto ja#nAH || 
tato# maqddhyama#mAyaqnti | caqtuma#gni~jcaq saMpra#ti || 
pRucCAmi tvA# pApaqkRutaH | yaqtra yA#tayaqte ya#maH | 
tvannastad -brahma#n prabrUqhi | yaqdi ve$tthA&saqto gRu#hAn || 30 (10)

T.A.1.8.6
kaqSyapA# dudi#tAH sUqryAH | pAqpAnni#rGnantiq sarva#dA | 
rodasyoranta#r deSeqShu | tatra nyasyante# vAsaqvaiH || te &SarIrAH pra#padyaqnte | 
yaqthA &pu#Nyasyaq karma#NaH | apA$NyaqpAda# keSAqsaH | 
taqtra te#&yoniqjA ja#nAH || mRutvA punarmRutyu-mA#padyaqnte | 
aqdyamA#nAH svaqkarma#BiH | 31 (10)

T.A.1.8.7
ASAtikAH krima#ya iqva | tataH pUyante# vAsaqvaiH || 
apai#taM mRuqtyuM ja#yati | ya eqvaM ~Mveda# | sa Kalvaiva#M ~MvidbrAqhmaNaH | 
dIqrGaSru#ttamoq Bava#ti | kaSya#paqsyAti#thiqH siddhaga#manaqH siddhAga#manaH || 
tasyaiqShA Bava#ti || Ayasmina$-thsaqpta vA#saqvAH | 
roha#nti pUqrvyA# ruha#H | 32 (10)

T.A.1.8.8
RuShi#r.ha dIrGaqSrutta#maH | indrasya Garmo ati#thiriqti || 
kaSyapaH paSya#ko Baqvati | yathsarvaM paripaSyatI#ti sauqkShmyAt || 
athAgne#raShTapu#ruShaqsya | tasyaiqShA Bava#ti || 
agneq naya# suqpathA# rAqye aqsmAn | 
viSvA#ni deva vaqyunA#ni viqdvAn | yuqyoqddhya#sma-jju#hurAqNamena#H | 
BUyiShThAnte nama uktiM ~Mvi#dhemeqti ( ) || 33 (10) 
saqmAhi#tA - daSaqsye# - utta#maq-mucya#te-gRuhAn-thsvaqkarma#BiH-pUqrvyA# ruha#-iqti) (A8)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 8 ||

1.1.9	anuvAkaM-9
T.A.1.9.1
agniSca jAta#vedAqSca | sahojA a#jirAqpraBuH | vaiSvAnaro na#ryApAqSca | 
paq~gktirA#dhAScaq sapta#maH | visarpe vAShTa#mo&gnIqnAM | 
ete&ShTau vasavaH kShi#tA iqti || yathartve-vAgne-rarcirvarNa# viSeqShAH | 
nIlArciSca pItakA$rciSceqti || 
atha vAyo-rekAdaSa-puruShasyaikAdaSa#strIkaqsya || 
praBrAjamAnA vya#vadAqtAH | 34 (10)

T.A.1.9.2
yASca vAsu#ki vaiqdyutAH | rajatAH paru#ShAH SyAqmAH | 
kapilA a#tiloqhitAH | Ud^^rdhvA avapa#tantAqSca | vaidyuta i#tyekAqdaSa || 
nainaM ~Mvaidyuto# hinaqsti | ya e#vaM ~Mveqda || sa hovAca vyAsaH pA#rASaqryaH | 
vidyudvadhamevAhaM mRutyumai$cCamiqti || na tvakA#ma(gm) haqnti | 35 (10)

T.A.1.9.3
ya e#vaM ~Mveqda || atha ga#ndharvaqgaNAH | svAnaq BrAT | a~gGA#riqr baMBA#riH | 
hastaqH suha#staH | kRuSA#nur viqSvAva#suH | 
mUd^^rdhanvAnth-sU$ryavaqrcAH | kRutirityekAdaSa ga#ndharvaqgaNAH || 
devASca ma#hAdeqvAH | raSmayaSca devA# garaqgiraH || 36 (10)

T.A.1.9.4
nainaM garo# hinaqsti | ya e#vaM ~Mveqda || gauqrI mi#mAya saliqlAniq takSha#tI | 
eka#padI dviqpadIq sA catu#ShpadI | aqShTApa#dIq nava#padI baBUqvuShI$ | 
sahasrAkSharA parame vyo#manniqti || vAco# viSeqShaNaM || 
atha nigada#vyAKyAqtAH | tAnanukra#miShyAqmaH || 
vaqrAhava#H-svataqpasaH | 37 (10)

T.A.1.9.5
viqdyun ma#hasoq dhUpa#yaH | SvApayo gRuhamedhA$Scetyeqte | 
yeq ceme&Si#miviqdviShaH || parjanyAH sapta pRuthivImaBiva#r.Shaqnti | 
vRuShTi#Biriqti | etayaiva viBakti vi#parIqtAH | saqptaBiqrvAtai# rudIqritAH | 
amUM ~MlokA-naBiva#r.Shaqnti | teShA#meShAq Bava#ti || 
saqmAqna-meqtaduda#kaM | 38 (10)

T.A.1.9.6
uqccaitya#vaq cAha#BiH | BUmi#M paqrjanyAq jinva#nti | 
divaM jinvan-tyagna#ya iqti || yadakSha#raM BUqtakRu#taM | viSve# devA uqpAsa#te | 
maqhar.Shi#masya goqptAra$M | jaqmada#gniq-maku#rvata || 
jaqmada#gniq-rApyA#yate | Cando#Bi-ScaturuttaqraiH | rAj~jaqH soma#sya tRuqptAsa#H | 39 (10)

T.A.1.9.7
brahma#NA vIqryA#vatA | SiqvA na#H praqdiSoq diSa#H || tacCaq~MyyorA vRu#NImahe | 
gAqtuM ~Myaqj~jAya# | gAqtuM ~Myaqj~japa#taye | daivI$ svaqstira#stu naH | 
svaqstir mAnu#SheByaH | Uqd^^rdhvaM ji#gAtu BeShaqjaM | 
Sanno# astu dviqpade$ | Sa~jcatu#Shpade ( ) || 
somapA(3) asomapA(3) iti nigada#vyAKyAqtAH || 40 (11) 
(vyaqvaqdAqtA - haqnti-ga#raqgira - staqpasa - uda#kaM - tRuptAsaq - Svatu#Shpadaq eka#M ca) (A9)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 9 ||

1.1.10	anuvAkaM-10
T.A.1.10.1
saqhaqsraqvRudi#yaM BUqmiH | paqraM ~Mvyo#ma saqhasra#vRut | 
aqSvinA# BujyU# nAsaqtyA | viqSvasya# jagaqtaspa#tI || 
jAyA BUmiH pa#tirvyoqma | miqthuna#ntA aqturya#thuH | 
putro bRuhaspa#tI ruqdraH | saqramA# iti# strIpuqmaM || 
SuqkraM ~MvA#maqnyadya#jaqtaM ~MvA#maqnyat | 
viShu#rUpeq aha#nIq dyauri#va sthaH | 41 (10)

T.A.1.10.2
viSvAq hi mAqyA ava#thaH svadhAvantau | BaqdrA vA$M pUShaNAviqha rAqtira#stu ||
vAsA$tyau ciqtrau jaga#to niqdhAnau$ | dyAvA#BUmI caqratha#H saq(gm)q saKA#yau | 
tAvaqSvinA# rAqsaBA$SvAq hava#M me | SuqBaqspaqtIq Aqgata(gm)# sUqryayA# saqha || 
tyugro# ha Buqjyu-ma#Svinoda meqGe | raqyinna kaSci#n mamRuqvA~M(2) avA#hAH | 
tamU#hathur-nauqBirA$tmaqn-vatI#BiH | 
aqntaqriqkShaq pruDBiqra-po#dakABiH || 42 (10)

T.A.1.10.3
tiqsraH kShapaqstrirahA# &tiqvraja#dBiH | nAsa#tyA BuqjyumU#hathuH pataq~ggaiH | 
saqmuqdrasyaq dhanva#nnAqrdrasya# pAqre | triqBI rathai$H Saqtapa#dBiqH ShaDa#SvaiH || 
saqviqtAraqM ~Mvita#nvantaM | anu#baddhnAti SAMbaqraH | ApapUr.ShaM-ba#raScaiqva |
saqvitA# &repaqso# &Bavat || tya(gm) sutRuptaM ~Mvi#ditvaiqva | 
baqhuso#ma giqraM ~Mva#SI | 43 (10)

T.A.1.10.4
anveti tugro va#kriyAqntaM | AyasUyAnth soma#tRuPsuqShu || 
sa sa~ggrAma-stamo$dyo&tyoqtaH | vAco gAH pi#pAtiq tat | 
sa tadgoBiH stavA$ &tyetyaqnye | raqkShasA# &nanviqtASca# ye || 
aqnvetiq pari#vRuttyAq&staH | eqvameqtau stho# aSvinA | 
te eqte dyu#H pRuthiqvyoH | aha#rahaqr-garBa#ndadhAthe || 44 (10)

T.A.1.10.5
tayo# reqtau vaqthsA va#horAqtre | pRuqthiqvyA aha#H | diqvo rAtri#H | 
tA avi#sRuShTau | daMpa#tI eqva Ba#vataH || tayo# reqtau vaqthsau | 
aqgniScA#-diqtyaSca# | rAqtrervaqthsaH | 
Sveqta A#diqtyaH | ahnoq&gniH | 45 (10)

T.A.1.10.6
tAqmro a#ruqNaH | tA avi#sRuShTau | dampa#tI eqva Ba#vataH || 
tayo# reqtau vaqthsau | vRuqtraSca# vaidyuqtaSca# | aqgnervRuqtraH | vaiqdyuta# Adiqtyasya# | 
tA avi#sRuShTau | dampa#tI eqva Ba#vataH || tayo# reqtau vaqthsau | 46 (10)

T.A.1.10.7
uqShmA ca# nIhAqraSca# | vRuqtrasyoqShmA | vaiqdyuqtasya# nIhAqraH | 
tau tAveqva prati#padyete || seya(gm) rAtrI# gaqrBiNI# puqtreNaq sam~Mva#sati | 
tasyAq vA eqtaduqlbaNa$M | yadrAtrau# raqSmaya#H | yathAq gorgaqrBiNyA# uqlbaNa$M | 
eqvameqtasyA# uqlbaNa$M || prajayiShNuH prajayA ca paSuBi#Sca Baqvati ( ) | 
ya e#vaM ~Mveqda | etamudyanta-mapiya#nta~jceqti | AdityaH puNya#sya vaqthsaH | 
atha pavi#trA~ggiqrasaH || 47 (14) 
(stho - &po#dakABir - vaSI - dadhAthe - aqgni - stayo# reqtau vaqthsau - Baqvati caqtvAri# ca) (A10)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 10 ||

1.1.11	anuvAkaM-11
T.A.1.11.1
paqvitra#vantaqH pariqvAjaqmAsa#te | piqtaiShA$M praqtno aqBira#kShati vraqtaM | 
maqhassa#muqdraM ~Mvaru#Na stiqroda#dhe | dhIrA# icCekuqr^^ddharu#NeShvAqraBa$M || 
paqvitra#M teq vita#taqM brahma#Naqspate$ | praBuqrgAtrA#Niq parye#Shi viqSvata#H | 
ata#ptatanUqr na tadAqmo a#Snute | SrRuqtAsaq idvaha#n-taqstath samA#Sata || 
“braqhmA deqvAnA$M{1}” || asa#taH saqdye tata#kShuH | 48 (10)

T.A.1.11.2
RuSha#yaH saqptAtri#Scaq yat | sarve&trayo a#gastyaqSca | 
nakSha#traiqH Sa~gkRu#to &vasann || atha# savituqH SyAvASvaqsyA &vartti#kAmasya || 
aqmI ya RukShAq nihi#tA sa uqccA | naktaqM dadRu#Sreq kuha#ciqddive#yuH | 
ada#bdhAniq varu#Nasya vraqtAni# | viqcAqkaSa#-ccaqndramAq nakSha#trameti || 
tath sa#viqtur vare$NyaM | Bargo# deqvasya# dhImahi | 49 (10)

T.A.1.11.3
dhiyoq yo na#H pracoqdayA$t || tathsa#viqtur vRu#NImahe | 
vaqyaM deqvasyaq Boja#naM | SreShTha(gm)# sarvaqdhAta#maM | turaqM Baga#sya dhImahi || 
apA#gUhata savitAq tRuBIn# | sarvA$n diqvo andha#saH | 
nakta#nta;qtAnya#Bavan dRuqSe | asthyaqsthnA saMBa#viShyAmaH || 
nAmaq nAmaiqva nAqma me$ | 50 (10)

T.A.1.11.4
napu(gm)sa#kaqM pumAq(gg)qstrya#smi | sthAva#ro&smyathaq ja~gga#maH | 
yaqje&yakShiq yaShTAqhe ca# || mayA# BUqtAnya#yakShata | paqSavo# mama# BUtAqni | 
anUbandhyo &smya#haM ~MviqBuH || 
striya#H saqtIH | tA u# me puq(gm)qsa A#huH | paSya#dakShaqNvAnna-vice#tadaqndhaH | 
kaqviryaH puqtraH sa iqmA ci#keta | 51 (10)

T.A.1.11.5
yastA vi#jAqnAth sa#viqtuH piqtA&sa#t || aqndho maNima#vindat | 
tama#na~gguliq-rAva#yat | aqgrIqvaH pratya#mu~jcat | tamaji#hva aqsaSca#ta || 
Ud^^rdhvamUla-ma#vAkCAqKaM | vRuqkShaM ~MyA# vedaq saMpra#ti | 
na sa jAtu jana#H SraddaqddhyAt | mRuqtyurmA# mAraqyAdi#tiH || 
hasita(gm) rudi#ta~ggIqtaM | 52 (10)

T.A.1.11.6
vINA# paNa vaqlAsi#taM | mRuqta~jjIqva~jca# yatkiq~jcit | 
aq~ggAni# snevaq viddhi# tat || atRu#Shyaq(gg)qstRuShya# dhyAyat | 
aqsmAjjAqtA me# mithUq carann# | putro nir.RutyA# vaideqhaH | 
aqcetA# yaScaq ceta#naH || saq taM maNima#vindat | so#&na~gguliqrAva#yat | 
soq&grIqvaH pratya#muncat | 53 (10)

T.A.1.11.7
so&ji#hvo aqsaSca#ta || naitamRuShiM ~MviditvA naga#raM praqviSet | 
ya#di praqviSet | miqthau cari#tvA praqviSet | tathsaMBava#sya vraqtaM || 
Aq tama#gne raqthanti#ShTha | ekA$Svamekaq yoja#naM | ekacakra#-mekaqdhuraM | 
vAqta dhrA#ji gaqtiM ~Mvi#Bo || naq riqShyati# na vyaqthate ( ) | 54 (10)

T.A.1.11.8
nAqsyAkSho# yAtuq sajja#ti | yacCvetA$n rohi#tA(gg)ScAqgneH | 
raqthe yu#ktvA&dhiqtiShTha#ti || ekayA ca daSaBiSca# svaBUqte | 
dvAByA miShTaye vi(gm)#SatyAq ca | tisRuBiSca vahase tri(gm)#SatAq ca | 
niyudBir-vAyaviha tA# vimuq~jca || 55 (7) 
(tata#kShur - dhImahi - nAqma me# - ciketa - gIqtaM - pratya#mu~jcad - vyaqthate - +saqpta ca#) (A11)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 11 ||

1.1.12	anuvAkaM-12
T.A.1.12.1
Ata#nuShvaq prata#nuShva | uqddhamAdha#maq sandha#ma | Aditye candra#varNAqnAM | 
garBaq mA dhe#hiq yaH pumAn# || iqtaH siqkta(gm) sUrya#gataM | caqndrama#seq rasa#~gkRudhi | 
vArAdaM jana#yA-greq&gniM | ya eko# rudraq ucya#te || 
aqsaqM KyAqtAH sa#hasrAqNi | smaqryate# na caq dRuSya#te | 56 (10)

T.A.1.12.2
eqvameqtanni#bodhata || A maqndrai-ri#ndraq hari#BiH | yAq hi maqyUra#-romaBiH | 
mAtvA kecinniye muri#nna pAqSinaH | daqdhaqnvevaq tA i#hi || 
mA maqndrai-ri#ndraq hari#BiH | yAqmi maqyUra# romaBiH | 
mA mA kecinniye muri#nna pAqSinaH | niqdhaqnvevaq tA~M(2) i#mi || 
aNuBiSca ma#hadBiqSca | 57 (10)

T.A.1.12.3
niqGRuShvai# rasaqmAyu#taiH | kAlair. haritva#mApaqnnaiH | indrAyA#hi saqhasra# yuk ||
aqgnir viqBrAShTi# vasanaH | vAqyuH Sveta#sikadruqkaH | 
saqm~Mvaqthsaqro vi#ShUq varNai$H | nityAqste &nuca#rAstaqva || 
subrahmaNyo(gm) subrahmaNyo(gm) su#brahmaqNyoM | 
indrAgacCa hariva AgacCa me#dhAtiqtheH | meSha vRuShaNaSva#sya meqne | 58 (10)

T.A.1.12.4
gaurAvaskandinna-halyA#yai jAqra | kauSika-brAhmaNa gautama#bruvAqNa ||
aqruqNASvA# iqhAga#tAH | vasa#vaH pRuthiviq kShita#H | 
aqShTau diqgvAsa#soq &gnaya#H | agniSca jAtavedA$Scetyeqte || 
tAmrASvA$-stAmraqrathAH | tAmravarNA$ stathAq&sitAH | 
daNDahastA$H KAdaqgdataH | ito rudrA$H parAq~ggatAH | 59 (10)

T.A.1.12.5
ukta(gg) sthAnaM pramANa~jca# puraq ita || bRuhaqspati#Sca saviqtA ca# |
viqSvarU#pai-riqhAga#tAM | rathe#nodakaqvartma#nA | aqPsuShA# itiq taddva#yoH || 
ukto veSho# vAsAq(gm)qsi ca | kAlAvayavAnA-mita#H pratIqjyA | 
vAsAtyA# ityaqSvinoH | ko&ntarikShe Sabda~gka#rotIqti | 
vAsiShTha rauhiNo mImA(gm)#sAM caqkre ( ) | tasyaiqShA Bava#ti || 
“vAqSreva# viqdyu{2}” diti# || brahma#Na uqdara#Namasi | brahma#Na udIqraNa#masi |
brahma#Na Aqstara#Namasi | brahma#Na upaqstara#Namasi || 60 (16)
(dRuSya#teq - ca - meqne - pa#rAqqM gatA - Scaqkre ShaT ca#) (A12)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 12 ||

1.1.13	anuvAkaM-13
T.A.1.13.1 [apa#krAmata gaBiqrNya#H ]
aqShTayo#nI-maqShTapu#trAM | aqShTapa#tnI-miqmAM mahI$M | aqhaM ~Mvedaq na me# mRutyuH | 
na cAmRu#tyuraqGAha#rat || aqShTayo$nyaqShTa pu#traM | aqShTapa#diqda-maqntari#kShaM | 
aqhaM ~Mvedaq na me# mRutyuH | na cAmRu#tyuraqGAha#rat | 
aqShTayo#nI-maqShTapu#trAM | aqShTapa#tnI-maqmUndiva$M | 61 (10)

T.A.1.13.2
aqhaM ~Mvedaq na me# mRutyuH | na cAmRu#tyuraqGAha#rat || 
“suqtrAmA#NaM{3}” “maqhImUqShu”{4} || adi#tiqrdyau-radi#ti-raqntari#kShaM | 
adi#ti rmAqtA sa piqtA sa puqtraH | viSve# deqvA adi#tiqH pa~jcaq janA$H | 
adi#tir-jAqta-madi#tiqr-jani#tvaM || 
aqShTau puqtrAsoq adi#teH | 
ye jAqtA staqnva#H pari# | deqvA~M (2) upa#praith saqptaBi#H | 62 (10)

T.A.1.13.3
paqrAq mAqrtAqNDamAsya#t || saqptaBi#H puqtrai-radi#tiH | upaq prait pUqrvya#M ~Myuga$M | 
praqjAyai# mRuqtyave ta#t | paqrAq mAqrtAqNDa-mABa#raqditi# || tAnanukra#miShyAqmaH || 
miqtraScaq varu#NaSca | dhAqtA cA$ryaqmA ca# | a(gm)Sa#Scaq Baga#Sca | 
indraSca vivasvA(gg)#Scetyeqte ( ) || 
"hiqraqNyaqgaqrBo{5}” “haq(gm)qsaHSu#ciqShat{6}” | 
“brahma# jaj~jAqnaM{7}” “tadit paqda{8}” miti# || 
gaqrBaH prA#jApaqtyaH | athaq puru#ShaH saqptapuru#ShaH || 63 (14) 
(aqmUM diva(gm)# - saqptaBi# - reqte caqtvAri# ca) (A13)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 13 ||

1.1.14	anuvAkaM-14
[ yaqthAqsthAqnaM ga#rBiqNya#H ]
T.A.1.14.1
yo&sau# taqpannuqdeti# | sa sarve#ShAM BUqtAnA$M prAqNAnAqdAyoqdeti# | 
mA me$ praqjAyAq mA pa#SUqnAM | mA mama# prAqNAnAqdAyoda#gAH || 
aqsau yo$ &staqmeti# | sa sarve#ShAM BUqtAnA$M prAqNAnAqdAyAqstameti# | 
mA me$ praqjAyAq mA pa#SUqnAM | mA mama# prAqNAnAqdAyA sta#~ggAH || 
aqsau ya AqpUrya#ti | sa sarve#ShAM BUqtAnA$M prAqNai rAqpUrya#ti | 64 (10)

T.A.1.14.2
mA me$ praqjAyAq mA pa#SUqnAM | mA mama# prAqNai-rAqpUri#ShThAH || 
aqsau yo#&paqkShIya#ti | sa sarve#ShAM BUqtAnA$M prAqNai-rapa#kShIyati | 
mA me$ praqjAyAq mA pa#SUqnAM | 
mA mama# prAqNai-rapa#kSheShThAH || aqmUniq nakSha#trANi | 
sarve#ShAM BUqtAnA$M prAqNairapa# prasarpantiq cothsa#rpanti ca | 
mA me$ praqjAyAq mA pa#SUqnAM | 
mA mama# prAqNairapa# prasRupataq mothsRu#pata || 65 (10)

T.A.1.14.3
iqme mAsA$-ScAd^^rdhamAqsASca# | 
sarve#ShAM BUqtAnA$M prAqNairapa# prasarpantiq cothsa#rpanti ca | 
mA me$ praqjAyAq mA pa#SUqnAM | 
mA mama# prAqNairapa# prasRupataq mothsRu#pata | iqma Ruqtava#H | 
sarve#ShAM BUqtAnA$M prAqNairapa# prasarpantiq cothsa#rpanti ca | 
mA me$ praqjAyAq mA pa#SUqnAM | 
mA mama# prAqNairapa# prasRupataq mothsRu#pata || aqya(gm) sa#m~MvathsaqraH | 
sarve#ShAM BUqtAnA$M prAqNairapa# prasarpatiq cothsa#rpati ca | 66 (10)

T.A.1.14.4
mA me$ praqjAyAq mA pa#SUqnAM | mA mama# prAqNairapa# prasRupaq mothsRu#pa || 
iqdamaha#H | sarve#ShAM BUqtAnA$M prAqNai-rapa# prasarpatiq cothsa#rpati ca | 
mA me$ praqjAyAq mA pa#SUqnAM | mA mama# prAqNairapa# prasRupaq mothsRu#pa | 
iqya(gm) rAtri#H | sarve#ShAM BUqtAnA$M prAqNai-rapa# prasarpatiq cothsa#rpati ca | 
mA me$ praqjAyAq mA pa#SUqnAM | mA mama# prAqNairapa# prasRupaq mothsRu#pa ( ) || 
oum BUrBuvaqssva#H || 
etadvo mithunaM mA no mithu#na(gm) rIqDhvaM || 67 (12)
(prAqNairAqpUrya#tiq-mothsRu#pataq-cothsa#rpati caq - mothsRu#paq dve ca#) (A14)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 14 ||

Special Korvai
(yosauq ShoDa#SAqmUniq dvAda#SAqyaM catu#rdaSa) 
(uqdetya#staqmetyAqpUrya#tyapaqkShIya#tyaqmUniq nakSha#trANIq me mAsA# iqma 
Ruqtavoq&ya(gm) sa#m~Mvathsaqra iqdamaha#riqya(gm) rAtriqrdaSa#)

1.1.15	anuvAkaM-15
T.A.1.15.1
athAdityasyAShTa pu#ruShaqsya || 
vasUnA mAdityAnA(gg) sthAne svateja#sA BAqni || 
rudrANA-mAdityAnA(gg) sthAne svateja#sA BAqni || 
AdityAnA-mAdityAnA(gg) sthAne svateja#sA BAqni || satA(gm)#satyAqnAM | 
AdityAnA(gg) sthAne svateja#sA BAqni || aBidhUnvatA#-maBiqGnatAM | 
vAtava#tAM maqrutAM | AdityAnA(gg) sthAne svateja#sA BAqni || 
RuBUNA-mAdityAnA(gg) sthAne svateja#sA BAqni ( ) || viSveShA$M devAqnAM | 
AdityAnA(gg) sthAne svateja#sA BAqni || sam~Mvathsara#sya saqvituH | 
Adityasya sthAne svateja#sA BAqni || oum BUrBuvaqssva#H | 
raSmayo vo mithunaM mA no mithu#na(gm) rIqDhvaM || 68 (16) 
(RuBUNAmAdityAnA(gg) sthAne svateja#sA BAqni ShaTca#) (A15)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 15 ||

1.1.16	anuvAkaM-16
T.A.1.16.1
Arogasya sthAne svateja#sA BAqni | BrAjasya sthAne svateja#sA BAqni | 
paTarasya sthAne svateja#sA BAqni | pata~ggasya sthAne svateja#sA BAqni | 
svarNarasya sthAne svateja#sA BAqni | 
jyotiShImatasya sthAne svateja#sA BAqni | 
viBAsasya sthAne svateja#sA BAqni | 
kaSyapasya sthAne svateja#sA BAqni | oum BUrBuvaqssva#H | 
Apo vo mithunaM mA no mithu#na(gm) rIqDhvaM || 69 (10) 
(Arogasya daSa#) (A16)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 16 ||

1.1.17	anuvAkaM-17
T.A.1.17.1
atha vAyo-rekAdaSa-puruShasyaikAdaSa#-strIkaqsya ||
praBrAjamAnAnA(gm) rudrANA(gg) sthAne svateja#sA BAqni | 
vyavadAtAnA(gm) rudrANA(gg) sthAne svateja#sA BAqni | 
vAsukivaidyutAnA(gm) rudrANA(gg) sthAne svateja#sA BAqni | 
rajatAnA(gm) rudrANA(gg) sthAne svateja#sA BAqni | 
paruShANA(gm) rudrANA(gg) sthAne svateja#sA BAqni | 
SyAmAnA(gm) rudrANA(gg) sthAne svateja#sA BAqni | 
kapilAnA(gm) rudrANA(gg) sthAne svateja#sA BAqni | 
atilohitAnA(gm) rudrANA(gg) sthAne svateja#sA BAqni | 
Ud^^rdhvAnA(gm) rudrANA(gg) sthAne svateja#sA BAqni | 70 (10)

T.A.1.17.2
avapatantAnA(gm) rudrANA(gg) sthAne svateja#sA BAqni | 
vaidyutAnA(gm) rudrANA(gg) sthAne svateja#sA BAqni | 
praBrAjamAnInA(gm) rudrANInA(gg) sthAne svateja#sA BAqni | 
vyavadAtInA(gm) rudrANInA(gg) sthAne svateja#sA BAqni | 
vAsukivaidyutInA(gm) rudrANInA(gg) sthAne svateja#sA BAqni | 
rajatAnA(gm) rudrANInA(gg) sthAne svateja#sA BAqni | 
paruShANA(gm) rudrANInA(gg) sthAne svateja#sA BAqni | 
SyAmAnA(gm) rudrANInA(gg) sthAne svateja#sA BAqni | 
kapilAnA(gm) rudrANInA(gg) sthAne svateja#sA BAqni | 
atilohitInA(gm) rudrANInA(gg) sthAne svateja#sA BAqni ( ) | 
Ud^^rdhvAnA(gm) rudrANInA(gg) sthAne svateja#sA BAqni | 
avapatantInA(gm) rudrANInA(gg) sthAne svateja#sA BAqni | 
vaidyutInA(gm) rudrANInA(gg) sthAne svateja#sA BAqni | 
oum BUrBuvaqssva#H | 
rUpANi vo mithunaM mA no mithu#na(gm) rIqDhvaM || 71 (15) 

(Ud^^rdhvAnA(gm) rudrANA(gg) sthAne svateja#sA BAq - nyatilohitInA(gm) rudrANInA(gg) sthAne svateja#sA 
BAqni pa~jca# ca (A17)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 17 ||

1.1.18	anuvAkaM-18
T.A.1.18.1
athAgne#raShTa pu#ruShaqsya || agneH pUrva-diSyasya sthAne svateja#sA BAqni | 
jAtavedasa upadiSyasya sthAne svateja#sA BAqni | 
sahojaso dakShiNa-diSyasya sthAne svateja#sA BAqni | 
ajirApraBava upadiSyasya sthAne svateja#sA BAqni | 
vaiSvAnarasyAparadiSyasya sthAne svateja#sA BAqni | 
naryApasa upadiSyasya sthAne svateja#sA BAqni | 
pa~gktirAdhasa udag^^diSyasya sthAne svateja#sA BAqni | 
visarpiNa upadiSyasya sthAne svateja#sA BAqni | 
oum BUrBuvaqssva#H( ) | 
diSo vo mithunaM mA no mithu#na(gm) rIqDhvaM || 72 (11) 
(sva#reka#m ca) (A18)
SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 18 ||

Special Korvai
(etad raSmaya Apo rUpANi diSaH pa~jca#)

1.1.19	anuvAkaM-19
T.A.1.19.1
dakShiNapUrva-syAndiSi visa#rpI naqrakaH | tasmAnnaH pa#ripAqhi || 
dakShiNA-parasyA-ndiSya visa#rpI naqrakaH | tasmAnnaH pa#ripAqhi || 
uttara-pUrvasyA-ndiSi viShA#dI naqrakaH | tasmAnnaH pa#ripAqhi || 
uttarA-parasyA-ndiSya viShA#dI naqrakaH | tasmAnnaH pa#ripAqhi || 
”A yasminth^^sapta vAsavA{9}” “indriyANi Satakrata#{10}” vityeqte || 73 (9) 
(dakShiNapUrvasyAm nava#) (A19)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 19 ||

1.1.20	anuvAkaM-20
T.A.1.20.1
iqndraq GoqShA voq vasu#BiH puqrastAq-dupa#dadhatAM | 
mano#javaso vaH piqtRuBi#r dakShiNaqta upa#dadhatAM | 
prace#tA vo ruqdraiH paqScA-dupa#dadhatAM | 
viqSvaka#rmA va Adiqtyai-ru#ttaraqta upa#dadhatAM |
tvaShTA# vo rUqpai-ruqpari#ShTAq-dupa#dadhatAM | saMj~jAnaM ~MvaH pa#ScAdiqti || 
AqdiqtyaH sarvoq&gniH pRu#thiqvyAM | vAqyuraqntari#kShe | sUryo# diqvi | 
caqndramA# diqkShu ( ) | nakSha#trANiq svaloqke || eqvA hye#va | eqvA hya#gne | 
eqvA hi vA#yo | eqvA hI$ndra | eqvA hi pU#Shann | 
eqvA hi de#vAH || 74 (17) 
diqkShu saqpta ca#) (A20)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 21 ||

1.1.21	anuvAkaM-21
T.A.1.21.1
Apa#mApAmaqpaH sarvA$H | aqsmA-daqsmAdiqto&muta#H | 
aqgnirvAqyuScaq sUrya#Sca | saqha sa#~jcaskaqrarddhi#yA || 
vAqyvaSvA# raSmiq pata#yaH | marI$cyAtmAnoq adru#haH | 
deqvI rBu#vanaq sUva#rIH | puqtraqvaqvAya# me suta || 
mahAnAmnIr-ma#hAmAqnAH | maqhaqso ma#hasaqssva#H | 75 (10)

T.A.1.21.2
deqvIH pa#rjanyaq sUva#rIH | puqtraqvaqvAya# me suta || 
aqpASnyu#ShNi-maqpA rakSha#H | aqpASnyu#ShNi-maqpA raGa$M | 
apA$GrAqmapa# cAqvarti$M | apa# deqvIriqto hi#ta || vajra#M deqvIrajI#tA(gg)Sca | 
Buva#naM devaq sUva#rIH | AqdiqtyAnadi#tiM deqvIM | 
yoni#nod^^rdhva-muqdISha#ta || 76 (10)

T.A.1.21.3
BaqdraM karNe#BiH SRuNuqyAma# devAH | BaqdraM pa#SyemAqkShaBiqr-yaja#trAH | 
sthiqraira~ggai$ stuShTuqvA(gm) sa#staqnUBi#H | vyaSe#ma deqvahi#taqM ~MyadAyu#H || 
svaqsti naq indro# vRuqddhaSra#vAH | svaqsti na#H pUqShA viqSvave#dAH | 
svaqsti naqstArkShyoq ari#ShTanemiH | svaqsti noq bRuhaqspati#r-dadhAtu || 
keqtavoq aru#NAsaSca | RuqShaqyo vAta#raSaqnAH( ) | praqtiqShThA(gm) SaqtadhA# hi | 
saqmAhi#tAso sahasraqdhAya#saM || SiqvA naqH Santa#mA Bavantu | 
diqvyA Apaq oSha#dhayaH || suqmRuqDIqkA sara#svati | 
mAteq vyo#ma saqndRuSi# || 77 (16) 
(sva# - ruqdISha#taq - vAta#raSaqnAH ShaTca#) (A21)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 21 ||

1.1.22	anuvAkaM-22
T.A.1.22.1
yo#&pAM puShpaqM ~Mveda# | puShpa#vAn praqjAvA$n paSuqmAn Ba#vati | 
caqndramAq vA aqpAM puShpa$M | puShpa#vAn praqjAvA$n paSuqmAn Ba#vati | 
ya eqvaM ~Mveda# || yo#&pAmAqyata#naqM ~Mveda# | Aqyata#navAn Bavati | 
aqgnirvA aqpAmAqyata#naM | Aqyata#navAn Bavati | 
yo$&gnerAqyata#naqM ~Mveda# | 78 (10)

T.A.1.22.2
Aqyata#navAn Bavati | Apoq vA aqgnerAqyata#naM | Aqyata#navAn Bavati | 
ya eqvaM ~Mveda# || yo#&pAmAqqyata#naqM ~Mveda# | Aqyata#navAn Bavati | 
vAqyurvA aqpAmAqyata#naM | Aqyata#navAn Bavati | yo vAqyorAqyata#naqM ~Mveda# | 
Aqyata#navAn Bavati | 79 (10)

T.A.1.22.3
Apoq vai vAqyorAqyata#naM | Aqyata#navAn Bavati | ya eqvaM ~Mveda# || 
yo#&pAmAqyata#naqM ~Mveda# | Aqyata#navAn Bavati | aqsau vai tapa#nnaqpA-mAqyata#naM | 
Aqyata#navAn Bavati | yo#&muShyaq-tapa#ta Aqyata#naqM ~Mveda# | 
Aqyata#navAn Bavati | ApoqvA aqmuShyaq-tapa#ta Aqyata#naM | 80 (10)

T.A.1.22.4
Aqyata#navAn Bavati | ya eqvaM ~Mveda# || yo#&pAmAqyata#naqM ~Mveda# | 
Aqyata#navAn Bavati | caqndramAq vA aqpAmAqyata#naM | Aqyata#navAn Bavati | 
yaScaqndrama#sa Aqyata#naqM ~Mveda# | Aqyata#navAn Bavati | 
Apoq vai caqndrama#sa Aqyata#naM | Aqyata#navAn Bavati | 81 (10)

T.A.1.22.5
ya eqvaM ~Mveda# || yo#&pAmAqyata#naqM ~Mveda# | Aqyata#navAn Bavati | 
nakSha#trANiq vA aqpAmAqyata#naM | Aqyata#navAn Bavati | 
yo nakSha#trANA-mAqyata#naqM ~Mveda# | Aqyata#navAn Bavati | 
Apoq vai nakSha#trANA-mAqyata#naM | Aqyata#navAn Bavati | 
ya eqvaM ~Mveda# || 82 (10)

T.A.1.22.6
yo#&pAmAqyata#naqM ~Mveda# | Aqyata#navAn Bavati | paqrjanyoq vA aqpAmAqyata#naM | 
Aqyata#navAn Bavati | yaH paqrjanya#-syAqyata#naqM ~Mveda# | 
Aqyata#navAn Bavati | Apoq vai paqrjanya#-syAqyata#naM | 
Aqyata#navAn Bavati | ya eqvaM ~Mveda# || yo#&pAmAqyata#naqM ~Mveda# || 83 (10)

T.A.1.22.7
Aqyata#navAn Bavati | saqm~Mvaqthsaqro vA aqpAmAqyata#naM | 
Aqyata#navAn Bavati | yaH sa#m~Mvathsaqra-syAqyata#naqM ~Mveda# | 
Aqyata#navAn Bavati | Apoq vai sa#m~Mvathsaqra-syAqyata#naM | 
Aqyata#navAn Bavati | ya eqvaM ~Mveda# || 
yo$&Psu nAvaqM prati#ShThitAqM ~Mveda# | pratyeqva ti#ShThati | 84 (10)

T.A.1.22.8
iqme vai loqkA aqPsu prati#ShThitAH | tadeqShA&ByanU$ktA || 
aqpA(gm) rasaqmuda#ya(gm)sann | sUrye# Suqkra(gm) saqmABRu#taM | 
aqpA(gm) rasa#syaq yo rasa#H | taM ~Mvo# gRuhNA-myuttaqmamiti# || 
iqme vai loqkA aqpA(gm) rasa#H | te#&muShmi#n-nAdiqtye saqmABa#tAH || 
jAqnuqdaqGnI-mu#ttara-veqdI~gKAqtvA | aqpAM pU#rayiqtvA gu#lPadaqGnaM | 85 (10)

T.A.1.22.9
puShkaraparNaiH puShkaradaNDaiH puShkaraiSca# sa(gg)stIqrya | tasmi#n. vihAqyase | 
aqgniM praqNIyo#pa-samAqdhAya# || braqhmaqvAqdino# vadanti | 
kasmA$t praNIqte&ya-maqgniScIqyate$ | sAppra#NIqte&yamaqPsu hyaya#~jcIqyate$ | 
aqsau Buva#neq&pya-nA#hitAgni-reqtAH | 
tamaqBita# eqtA aqBIShTa#kAq upa#dadhAti || 
aqgniqhoqtre da#r.SapUrNa-mAqsayo$H | 
paqSuqbaqndhe cA#turmAqsyeShu# | 86 (10)

T.A.1.22.10
atho# AhuH | sarve#Shu yaj~jakraqtuShviti# || eqtaddha# smaq vA A#huH SaNDiqlAH | 
kamaqgni~jci#nute || saqtriqya-maqgni~jci#nvAqnaH | 
saqm~MvaqthsaqraM praqtyakShe#Na || kamaqgni~jci#nute | 
sAqviqtra-maqgni~jci#nvAqnaH | 
aqmumA#diqtyaM praqtyakShe#Na || kamaqgni~jci#nute | 87 (10)

T.A.1.22.11
nAqciqkeqta-maqgni~jci#nvAqnaH | prAqNAn praqtyakShe#Na || kamaqgni~jci#nute | 
cAqtuqrq.hoqtriqya-maqgni~jci#nvAqnaH | brahma# praqtyakShe#Na || kamaqgni~jci#nute | 
vaiqSvaqsRuqja-maqgni~jci#nvAqnaH | SarI#raM praqtyakShe#Na || kamaqgni~jci#nute | 
uqpAqnuqvAqkya#mAqSu-maqgni~jci#nvAqnaH | 88 (10)

T.A.1.22.12
iqmAn ~MloqkAn praqtyakShe#Na || kamaqgni~jci#nute | 
iqmamA#ruNa-ketuka-maqgni~jci#nvAqna iti# | ya eqvAsau | 
iqtaScAq-muta#ScA-vyatIpAqtI | tamiti# || yo$&gnermi#thUqyA veda# | 
miqthuqnaqvAn Ba#vati | Apoq vA aqgnermi#thUqyAH | 
miqthuqnaqvAn Ba#vati ( ) | ya eqvaM ~Mveda# || 89 (11)
(veda# - Bava - tyAqyata#naM - Bavatiq - vedaq - veda# - tiShThati - 
gulPadaqGnaM - cA#turmAqsye - ShvaqmumA#diqtyaM praqtyakShe#Naq kamaqgniM ci#nuta - upAnuvAqkya#mAqSumaqgniM ci#nvAqno - mi#thUqyA mi#thunaqvAn Ba#vaqtyeka#M ca) (A22) 

SrI CAyA-suvarcalAmbA sameta SrI suryanArAyaNa svAmine namaH | oum namO nArAyaNAya || 22 ||

Special Korvai
(puShpa#maqgnirvAqyuraqsau vai tapa#~jcaqndramAq nakSha#trANi paqrjanya#H 
sam~Mvathsaqro yo$&Psu nAva#meqtaddha# smaq vai sa#triqya(gm) sa#m~Mvathsaqra(gm) 
sA#viqtramaqmuM nA#cikeqtaM prAqNA(gg)ScA#tur.hotriqyaM brahma# vaiSvasRuqja(gm) 
SarI#ramupAnuvAqkya#mAqSumiqmAn ~MloqkAniqmamA#ruNaketukaqM ~Mya eqvAsau) 

1.1.23	anuvAkaM-23
T.A.1.23.1
Apoq vA iqdamA#santh saliqlameqva | 
sa praqjApa#tiqreka#H puShkarapaqrNe sama#Bavat | 
tasyAntaqr mana#si kAmaqH sama#vartata | iqda(gm) sRu#jeyaqmiti# | 
tasmAqdyat puru#Shoq mana#sA&BiqgacCa#ti | tadvAqcA va#dati | 
tatkarma#NA karoti | tadeqShA &ByanU$ktA || kAmaqstadagreq sama#vartaqtAdhi# | 
mana#soq reta#H prathaqmaM ~MyadAsI$t | 90 (10)

T.A.1.23.2
saqto bandhuqmasa#tiq nira#vindann | hRuqdi praqtIShyA# kaqvayo# manIqSheti# || 
upai#naqntadupa#namati | yat kA#moq Bava#ti | ya eqvaM ~Mveda# || sa tapo#&tapyata | 
sa tapa#staqptvA | SarI#ramadhUnuta | tasyaq yan mAq(gm)qsamAsI$t | 
tato#&ruqNAH keqtavoq vAta#raSaqnA RuSha#yaq uda#tiShThann | 91 (10)

T.A.1.23.3
ye naKA$H | te vai#KAnaqsAH | ye vAlA$H | te vA#laKiqlyAH | 
yo rasa#H | so#&pAM || aqntaqraqtaH kUqrmaM BUqta(gm) sarpa#ntaM | tama#bravIt | 
mamaq vai tva~g-mAq(gm)qsA | sama#BUt | 92 (10)

T.A.1.23.4
netya#bravIt | pUrva#meqvAha-miqhAsaqmiti# | tatpuru#Shasya puruShaqtvaM | 
sa saqhasra#SIr.ShAq puru#ShaH | saqhaqsrAqkShaH saqhasra#pAt | 
BUqtvoda#tiShThat | tama#bravIt | tvaM ~Mvai pUrva(gm)# sama#BUH | 
tvamiqdaM pUrva#H kuruqShveti# || sa iqta AqdAyApa#H | 93 (10)

T.A.1.23.5
aq~jjaqlinA# puqrastA#-duqpAda#dhAt | eqvA hyeqveti# | 
tata# Adiqtya uda#tiShThat | sA prAcIq dik || 
athA#ruqNaH keqtur-da#kShiNaqta uqpAda#dhAt | eqvA hyagnaq iti# | 
tatoq vA aqgniruda#tiShThat | sA da#kShiqNA dik | 
athA#ruqNaH keqtuH paqScAduqpAda#dhAt |
eqvA hi vAyoq iti# | 94 (10)

T.A.1.23.6
tato# vAqyuruda#tiShThat | sA praqtIcIq dik | 
athA#ruqNaH keqtu-ru#ttaraqta uqpAda#dhAt | eqvA hIndreti# | 
tatoq vA indraq uda#tiShThat | sodI#cIq dik | 
athA#ruqNaH keqtur-maddhya# uqpAda#dhAt | eqvA hi pUShaqnniti# | 
tatoq vai pUqShoda#tiShThat | seyandik | 95 (10)

T.A.1.23.7
athA#ruqNaH keqturuqpari#ShTA-duqpAda#dhAt | eqvA hi devAq iti# | 
tato# deva manuqShyAH piqtara#H | gaqndhaqrvAq-Psaqrasaq Scoda#-tiShThann | 
sod^^rdhvA dik || yA viqpruSho# viqparA#patann | 
tAByo&su#rAq rakShA(gm)#si piSAqcASco-da#tiShThann | tasmAqtte parA#Bavann | 
viqpruDByoq hi te sama#Bavann || tadeqShA&ByanU$ktA || 96 (10)

T.A.1.23.8
Apo# haq yad bRu#haqtIr garBaqmAyann# | dakShaqM dadhA#nA jaqnaya#ntIH svayaqmBuM | 
tata# iqme&ddhya-sRu#jyantaq sargA$H | adByoq vA iqda(gm) sama#BUt | 
tasmA#diqda(gm) sarvaqM brahma# svayaqBvinti# || 
tasmA#diqda(gm) sarvaq(gm)q Sithi#la-miqvA dhruva#-mivABavat || 
praqjApa#tiqr vAva tat | AqtmanAq&&tmAna#M ~MviqdhAya# | 
tadeqvAnuq prAvi#Sat || tadeqShA&ByanU$ktA ( ) || 97 (10)


T.A.1.23.9
viqdhAya# loqkAn. viqdhAya# BUqtAni# | viqdhAyaq sarvA$H praqdiSoq diSa#Sca |
praqjApa#tiH prathamaqjA Ruqtasya# | AqtmanAq&&tmA-na#maqBi-sam~Mvi#veqSeti# || 
sarva#meqvedamAqptvA | sarva#-mavaqruddhya# | tadeqvAnuq pravi#Sati | 
ya eqvaM ~Mveda# || 98 (8) 
(AsI# - datiShThan - naBUq - dapoq - vAyoq iti - seyaM digaq - ByanU$ktAq - &ByanU$ktAq -+&ShTau ca#) (A23)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 23 ||

1.1.24	anuvAkaM-24
T.A.1.24.1
catu#ShTayyaq Apo# gRuhNAti | caqtvAriq vA aqpA(gm) rUqpANi# | meGo# viqdyut | 
staqnaqyiqtnur-vRuqShTiH | tAnyeqvA va#rundhe || Aqtapa#tiq varShyA# gRuhNAti | 
tAH puqrastAq-dupa#dadhAti | eqtA vai bra#hmavarcaqsyA Apa#H | 
muqKaqta eqva bra#hmavarcaqsa-mava#rundhe | 
tasmA$n-muKaqto bra#hmavarcaqsita#raH || 99 (10)

T.A.1.24.2
kUpyA# gRuhNAti | tA da#kShiNaqta upa#dadhAti | eqtA vai te#jaqsvinIqrApa#H | 
teja# eqvAsya# dakShiNaqto da#dhAti | tasmAqd dakShiqNod^^rdha# &stejaqsvita#raH || 
sthAqvaqrA gRu#hNAti | tAH paqScAdupa#dadhAti | 
prati#ShThitAq vai sthA#vaqrAH | 
paqScAdeqva prati#tiShThati || vaha#ntIr gRuhNAti | 100 (10)

T.A.1.24.3
tA u#ttaraqta upa#dadhAti | 
oja#sAq vA eqtA vaha#ntIriqvod-ga#tIriqva AkUja#tIriqva dhAva#ntIH | 
oja# eqvAsyo$ttaraqto da#dhAti | 
tasmAqduttaqro&ddha# ojaqsvita#raH || saqMBAqryA gRu#hNAti | 
tA maddhyaq upa#dadhAti | iqyaM ~Mvai sa#MBAqryAH | 
aqsyAmeqva prati#tiShThati || 
paqlvaqlyA gRu#hNAti | tA uqpari#ShTA-duqpAda#dhAti | 101 (10)

T.A.1.24.4
aqsau vai pa#lvaqlyAH | aqmuShyA#meqva prati#tiShThati || diqkShUpa#dadhAti | 
diqkShu vA Apa#H | annaqM ~MvA Apa#H | aqdByo vA anna#~jjAyate | 
yadeqvAdByo-&nnaqM jAya#te | tadava#rundhe || 
taM ~MvA eqtama#ruqNAH keqtavoq vAta#raSaqnA RuSha#yo-&cinvann | 
tasmA#-dAruNa keqtuka#H ( ) || 102a

tadeqShA&ByanU$ktA || keqtavoq aru#NAsaSca | RuqShaqyo vAta#raSaqnAH | 
praqtiqShThA(gm) SaqtadhA# hi | saqmAhi#tAso sahasraqdhAya#saqmiti# || 
SaqtaSa#Scaiqva &saqhasra#SaScaq prati#tiShThati | ya eqtamaqgni~jci#nuqte | 
ya u#cainameqvaM ~Mveda# || 102b (18)
(braqhmaqvaqrcaqsita#roq - vaha#ntIr gRuhNAtiq - tA uqpari#ShTAduqpAda#dhA - tyAruNakeqtukoq&ShTau ca#) (A24)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 24 ||

1.1.25	anuvAkaM-25
T.A.1.25.1
jAqnuqdaqGnI-mu#ttaraveqdI~gKAqtvA | aqpAM pU#rayati | aqpA(gm) sa#rvaqtvAya# | 
puqShkaqraqpaqrNa(gm) ruqkmaM puru#Shaq-mityupa#dadhAti | tapoq vai pu#ShkarapaqrNaM | 
saqtya(gm) ruqkmaH | aqmRutaqM puru#ShaH | eqtAvaqdvA vA$sti | yAva#deqtat | 
yAva#deqvAsti# | 103 (10)

T.A.1.25.2
tadava#rundhe || kUqrmamupa#dadhAti | aqpAmeqva medhaqmava#rundhe | 
atho$ svaqrgasya# loqkasyaq sama#ShTyai || Apa#mApAmaqpaH sarvA$H | 
aqsmAdaqsmA diqto&muta#H | aqgnirvAqyuScaq sUrya#Sca | 
saqha sa#~jcaskaqrarddhi#yAq iti# | “vAqyvaSva# raSmiqpata#yaH{11}” || 
loqkaM pRu#NacCiqdraM pRu#Na | 104 (10)

T.A.1.25.3
yAstiqsraH pa#ramaqjAH || 
“iqndraqGoqShA voq vasu#Bi{12}” “ reqvA hyeqve{13}” ti# || 
pa~jcaq cita#yaq upa#dadhAti | pA~gktaq&gniH | 
yAvA#neqvAgniH | ta~jci#nute || loqkaM pRu#NayA dviqtIyAq-mupa#dadhAti | 
pa~jca#padAq vai viqrAT | tasyAq vA iqyaM pAda#H | aqntari#kShaqM pAda#H ( ) | 
dyauH pAda#H | diSaqH pAda#H | paqrora#jAqH pAda#H || viqrAjyeqva prati#tiShThati | 
ya eqtamaqgni~jci#nuqte | ya u#cainameqvaM ~Mveda# || 105 (16)
(asti# - pRuNAq - ntari#kShaqm pAdaqH ShaTca#) (A25)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 25 ||

1.1.26	anuvAkaM-26
T.A.1.26.1
aqgniM praqNIyo#pa-samAqdhAya# | tamaqBita# eqtA aqBIShTa#kAq upa#dadhAti |
aqgniqhoqtre da#r.SapUrNa-mAqsayo$H | paqSuqbaqndhe cA#turmAqsyeShu# | 
atho# AhuH | sarve#Shu yaj~jakraqtuShviti# || 
atha# hasmA hAruqNaH svA#yaqmBuva#H | 
sAqviqtraH sarvoq&gni-rityana#nuSha~ggaM manyAmahe | 
nAnAq vA eqteShA$M ~MvIqryA#Ni || kamaqgni~jci#nute | 106 (10)

T.A.1.26.2
saqtriqya maqgni~jci#nvAqnaH | kamaqgni~jci#nute | sAqviqtra maqgni~jci#nvAqnaH | 
kamaqgni~jci#nute | nAqciqkeqta maqgni~jci#nvAqnaH | kamaqgni~jci#nute | 
cAqtuqr.q hoqtriqya-maqgni~jci#nvAqnaH | kamaqgni~jci#nute | 
vaiqSvaqsRuqja maqgni~jci#nvAqnaH | kamaqgni~jci#nute | 107 (10)

T.A.1.26.3
uqpAqnuqvAqkya#-mAqSu maqgni~jci#nvAqnaH | kamaqgni~jci#nute |
iqmamA#ruNa-ketuka maqgni~jci#nvAqna iti# || vRuShAq vA aqgniH | 
vRuShA#Nauq sa(gg)sPA#layet | haqnyetA$sya yaqj~jaH | tasmAqnnAnuqShajya#H || 
sotta#raveqdiShu# kraqtuShu# cinvIta | uqttaqraqveqdyA(gg) hya#gniScIqyate$ || 
praqjAkA#maScinvIta | 108 (10)

T.A.1.26.4
prAqjAqpaqtyo vA eqSho$&gniH | prAqjAqpaqtyAH praqjAH | praqjAvA$n Bavati | 
ya eqvaM ~Mveda# || paqSukA#maScinvIta | saqMj~jAnaqM ~MvA eqtat pa#SUqnAM | yadApa#H | 
paqSUqnAmeqva saqMj~jAneq &gni~jci#nute | paqSuqmAn Ba#vati | ya eqvaM ~Mveda# || 109 (10)

T.A.1.26.5
vRuShTi#kAmaScinvIta | Apoq vai vRuShTi#H | paqrjanyoq var.Shu#ko Bavati | 
ya eqvaM ~Mveda# || AqmaqyAqvI ci#nvIta | Apoq vai Be#ShaqjaM | 
BeqShaqja-meqvAsmai# karoti | sarvaqmAyu#reti || 
aqBiqcara(gg)# ScinvIta | vajroq vA Apa#H | 110 (10)

T.A.1.26.6
vajra#meqva BrAtRu#vyeByaqH praha#rati | stRuqNuqta e#naM || teja#skAmoq yaSa#skAmaH | 
braqhmaqvaqrcaqsakA#maH svaqrgakA#maScinvIta | eqtA vaqdvA vA$sti | yAva#deqtat | 
yAva#deqvAsti# | tadava#rundhe || tasyaiq tadvraqtaM | 
var.Sha#tiq na dhA#vet | 111 (10)

T.A.1.26.7
aqmRutaqM ~MvA Apa#H | aqmRutaqsyA-na#ntarityai || nAPsu-mUtra#purIqSha~gku#ryAt | 
na niShThI#vet | na viqvasa#naH snAyAt | guhyoq vA eqSho$&gniH | 
eqtasyAqgne rana#ti dAhAya || na pu#ShkarapaqrNAniq hira#NyaqM ~MvA&dhiqtiShThe$t | 
eqtasyAqgne-rana#ByArohAya || na kUrmaqsyASnI#yAt ( ) |
nodaqkasyAq-GAtu#kAqnyena#-modaqkAni# Bavanti | aqGAtu#kAq Apa#H | 
ya eqtamaqgni~jci#nuqte | ya u#cainameqvaM ~Mveda# || 112 (14) 
(ciqnuqteq - ciqnuqteq - praqjAkA#maScinvItaq-ya eqvaM ~MvedA-po#-dhAveq-daSnI#yAccaqtvAri# ca) (A26)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 26 ||

1.1.27	anuvAkaM-27
T.A.1.27.1
iqmA nu#kaqM Buva#nA sIShadhema | indra#Scaq viSve#ca deqvAH || 
yaqj~ja~jca# nastaqnva~jca# praqjA~jca# | Aqdiqtyairinda#H saqha sI#ShadhAtu || 
AqdiqtyairindraqH saga#No-maqrudBi#H | aqsmAka#M BUtvaviqtA taqnUnA$M || 
Apla#vasvaq prapla#vasva | AqNDI Ba#va jaq mA muqhuH | 
suKAdIndu#H KaniqdhanAM | prati#mu~jcasvaq svAM puqraM || 113 (10)

T.A.1.27.2
marI#cayaH svAyaMBuqvAH | ye Sa#rIqrANya# kalpayann | te te# deqha~gka#lpayantu | 
mA ca# teq KyA sma# tIriShat || utti#ShThataq mA sva#pta | 
aqgni-mi#cCaddhvaqM BAra#tAH | rAj~jaqH soma#sya tRuqptAsa#H | 
sUrye#Na saqyujo#ShasaH || “yuvA# suqvAsA$H{14}” || 
aqShTAca#krAq nava#dvArA | 114 (10)

T.A.1.27.3
deqvAnAqM pUra#yoqddhyA | tasyA(gm)# hiraNma#yaH koqSaH | 
svaqrgo loqko jyotiqShA &&vRu#taH || yo vai tA$M brahma#No veqda | 
aqmRute#nAvRuqtAM pu#rIM | tasmai$ brahma ca# brahmAq ca | 
AqyuH kIrti#M praqjAnda#duH || viqBrAja#mAnAq(gm)q hari#NIM | 
yaqSasA# saMpaqrIvRu#tAM | pura(gm)# hiraNma#yIM braqhmA | 115 (10)

T.A.1.27.4
viqveSA#paqrAji#tA || parA~ggetya# (parA~gatya#) jyAmaqyI | 
parA~ggetya# (parA~gatya#) nASaqkI | 
iqha cA#mutra# cAnveqti | viqdvAn de#vAsuqrAnu#BaqyAn || 
yatku#mAqrI maqndraya#te | yaqdyoqShidya-tpa#tiqvratA$ | ari#ShTaqM ~Myatki~jca# kriqyate$ | 
aqgni-stadanu# vedhati || aqSRutA#saH SRu#tAsaqSca | 116 (10)

T.A.1.27.5
yaqjvAnoq ye&pya#yaqjvana#H | sva#ryantoq nApe$kShante | 
indra#-maqgni~jca# ye viqduH || sika#tA iva saqm~Myanti# | 
raqSmiBi#H-samuqdIri#tAH | 
aqsmA-lloqkAda#-muShmAqcca | RuqShiBi#-radAt-pRuqSniBi#H || 
ape#taq vItaq vi ca# sarpaqtAta#H | ye&traq stha pu#rAqNA ye caq nUta#nAH | 
aho#Bi-raqdBi-raqktuBiq-rvya#ktaM | 117 (10)

T.A.1.27.6
yaqmo da#dAtva-vaqsAna#masmai || nRu mu#Nantu nRu pAqtvarya#H | 
aqkRuqShTA ye caq kRuShTa#jAH | kuqmArI#Shu kaqnInI#Shu | 
jAqriNI#Shu caq ye hiqtAH || reta#H pItAq ANDa#pItAH | 
a~ggA#reShu caq ye huqtAH | uqBayA$n putra# pautraqkAn | 
yuqveq&haM ~MyaqmarAja#gAn || “ Saqtaminnu Saqrada#H{15}” ( ) || 
adoq yadbrahma# vilaqbaM | piqtRuqNA~jca# yaqmasya# ca | 
varu#Naq-syASvi#no-raqgneH | maqrutA$~jca viqhAya#sAM || 
kAqmaqpraqyava#NaM me astu | sa hye#vAsmi# saqnAta#naH | 
iti nAko brahmiSravo# rAyoq dhanaM | 
puqtrAnApo# deqvIriqhAhi#tA || 118 (18)
(puqraM - nava#dvArA - braqhmA - ca - vya#kta(gm) - Saqradoq&ShTau ca# (A27)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 27 ||

1.1.28	anuvAkaM-28
T.A.1.28.1
viSI$rShNIqM gRuddhra#-SIrShNI~jca | apeto# nir.Ruqti(gm) ha#thaH | 
paribAdha(gg) Sve#takuqkShaM | niqja~gGa(gm)# Sabaqloda#raM || saq tAn. vAqcyAya#yA saqha | 
agneq nASa#ya saqndRuSa#H | IqrShyAqsUqye bu#BuqkShAM | maqnyuM kRuqtyAM ca# dIdhire | 
rathe#na ki(gm)SuqkAva#tA | agneq nASa#ya saqndRuSa#H || 119 (10)
(viSI$rShNIqM daSa#) (A28)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 28 ||

1.1.29	anuvAkaM-29
T.A.1.29.1
paqrjanyA#yaq pragA#yata | diqvaspuqtrAya# mIqDhuShe$ | sa no# yaqvasa#micCatu || 
iqdaM ~Mvaca#H paqrjanyA#ya svaqrAje$ | hRuqdo aqstvanta#raqnta-dyu#yota | 
maqyoqBUrvAto# viqSvakRu#ShTayaH santvaqsme | suqpiqppaqlA oSha#dhIr deqvago#pAH || 
yo garBaq-moSha#dhInAM | gavA$~gkRuqNotyarva#tAM | paqrjanya#H puruqShINA$M || 120 (10)
(paqrjanyA#yaq daSa#) (A29)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 29 ||

1.1.30	anuvAkaM-30
T.A.1.30.1
puna#rmAmaitvindriqyaM | punaqrAyuqH punaqrBaga#H | punaqr brAhma#Na-maitu mA | 
punaqr dravi#Na maitu mA || yanmeq&dya reta#H pRuthiqvImaskAn# | 
yadoSha#dhIraqpyasa#raqd-yadApa#H | iqdantat punaqrAda#de | 
dIqrGAqyuqtvAyaq varca#se || yanmeq retaqH prasi#cyate | 
yanmaq AjA#yateq puna#H( ) | tena# mAmaqmRuta#M kuru | 
tena# supraqjasa#~gkuru || 121 (12) (punaqrdve ca#) (A30) 

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 30 ||

1.1.31	anuvAkaM-31
T.A.1.31.1
aqdBaya-stiroqdhA jA#yata | tava# vaiSravaqNaH sa#dA | tiro# dhehi sapaqtnAnna#H | 
ye apoq&Snanti# kecaqna || tvAqShTrIM mAqyAM ~Mva$SravaqNaH | 
ratha(gm)# sahasraq vandhu#raM | puqruqScaqkra(gm) saha#srASvaM | 
AsthAq yAyA#hi no baqliM || yasmai# BUqtAni# baqlimAva#hanti | 
dhanaq~ggAvoq hastiq hira#NyaqmaSvAn# | 122 (10)

T.A.1.31.2
asA#ma sumaqtau yaqj~jiya#sya | SriyaqM biBraqto &nna#muKIM ~MviqrAja$M || 
suqdaqrq.Saqne ca# krauq~jce ca# | maiqnAqge ca# maqhAgi#rau | 
SaqtadvAqTTara#gamaqntA (saqtadvAqTTara#gamaqntA) | 
saq(gm)qhAryaqM naga#raqM tava# || iti mantrA$H | kalpo#&ta Uqd^^rdhvaM || 
yadiq baliq(gm)q hare$t | 
hiqraqNyaqnAqBaye# vituqdaye# kaubeqrAyAqyaM ba#liH | 123 (10)

T.A.1.31.3
sarvaBUtAdhipataye na#ma iqti | atha bali(gm) hRutvopa#tiShTheqta || 
kShaqtraM kShaqtraM ~Mvai$SravaqNaH | brAhmaNA# vayaq(gg)q smaH | 
nama#ste astuq mA mA# hi(gm)sIH | asmAt praviSyAnna#maddhIqti || 
atha tamagni-mA#dadhIqta | yasminne tatkarma pra#yu~jjIqta || 
tiqrodhAq BUH | tiqrodhAq Buva#H | 124 (10)

T.A.1.31.4
tiqrodhAqH sva#H | tiqrodhAq BUrBuvaqssva#H | 
sarveShAM ~MlokAnA-mAdhipatye# sIdeqti || atha tamagni#-mindhIqta | 
yasminne tatkarma pra#yu~jjIqta || tiqrodhAq BUH svAhA$ | 
tiqrodhAq BuvaqH svAhA$ | tiqrodhAqH sva#H svAhA$ | 
tiqrodhAq BUrBuvaqssva#ssvAhA$ || 
yasminnasya kAle sarvA AhutIr. hutA# BaveqyuH | 125 (10)

T.A.1.31.5
api brAhmaNa#muKIqnAH | tasminnahnaH kAle pra#yu~jjIqta | 
para#H suqptaja#nAdveqpi || mA sma pramAdyanta# mAddhyAqpayet | 
sarvArthA$H siddhyaqnte | ya e#vaM ~Mveqda | kShuddhya-nnida#majAqnatAM | 
sarvArthA na# siddhyaqnte || yaste# viqGAtu#ko BrAqtA | 
mamAntar. hRu#dayeq SritaH | 126 (10)

T.A.1.31.6
tasmA# iqmamagraq piNDa#~jjuhomi | sa me$&rthAqn mA viva#dhIt | mayiq svAhA$ || 
rAqjAqdhiqrAqjAya# prasahya sAqhine$ | namo# vaqyaM ~Mvai$SravaqNAya# kurmahe | 
sa meq kAmAqn kAmaq kAmA#yaq mahya$M | kAqmeqSvaqro vai$SravaqNo da#dAtu | 
kuqbeqrAya# vaiSravaqNAya# | maqhAqrAqjAyaq nama#H | keqtavoq aru#NAsaSca ( ) | 
RuqShaqyo vAta#raSaqnAH | praqtiqShThA(gm) SaqtadhA# hi | 
saqmAhi#tAso sahasraqdhAya#saM | SiqvA naqH Santa#mA Bavantu | 
diqvyA Apaq oSha#dhayaH | suqmRuqDIqkA sara#svati | 
mA teq vyo#ma saqndRuSi# || 127 (17) 
(aSvA$n-baliqr-Buvo# - BaveqyuH - Srita - Sca# saqpta ca#) (A31)

SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 31 ||

1.1.32	anuvAkaM-32
T.A.1.32.1
sam~Mvathsarameta#d vrataq~jcaret | dvau# vA mAqsau || niyamaH sa#mAseqna || 
tasmin niyama# viSeqShAH | triShavaNa-mudako#paspaqrq.SI | 
caturtha kAlapAna#BaktaqH syAt | aharaharvA BaikSha#maSnaqyAt | 
audumbarIBiH samidBi-ragni#M pariqcaret | 
punarmA maitvindriya-mityetenA-&nu#vAkeqna | 
uddhRuta paripUtABiradBiH kArya#M kurvIqta | 128 (10)

T.A.1.32.2
a#sa~jcaqyavAn | agnaye vAyave# sUryAqya | brahmaNe pra#jApaqtaye | 
candramase na#kShatreqByaH | RutuByaH sam~Mva#thsarAqya | 
varuNA-yAruNAyeti vra#tahoqmAH | praqvaqrgyava#dAdeqSaH | 
aruNAH kA$NDa RuqShayaH || araNye#&dhIyIqrann | 
Badra~gkarNeBiriti dve# japiqtvA | 129 (10)

T.A.1.32.3
mahAnAmnIBi-rudaka(gm) sa(gg)#spaqrSya | tamAcA$ryo daqdyAt | 
SivAnaH Santame-tyoShadhI#rAlaqBate | sumRuDIke#ti BUqmiM | evama#pavaqrge | 
dhe#nur daqkShiNA | ka(gm) sam~MvAsa#Sca kShauqmaM | anya#dvA SuqklaM | 
ya#thA Saqkti vA | eva(gg) svAddhyAya# dharmeqNa ( ) | araNye#&dhIyIqta | 
tapasvI puNyo Bavati tapasvI pu#Nyo Baqvati || 130 (12)	
(kuqrvIqta - ja#piqtvA - svAddhyAya#dharmeqNa dve ca#) (A32)
SrI CAyA-suvarcalAmbA sameta SrI suryanArAyaNa svAmine namaH | 
oum namO nArAyaNAya || 32 ||


Prapaataka Korvai with starting Padams of 1 to 32 Anuvaakams :- 
(Baqdra(gg) - smRuti#H - sAkaqjAMnAq - makShya- ti#tAqmrA - Nya#tyud^^rdhvAqkSha - ArogaH - kveda - magniSca - sa#hasraqvRut - paqvitra#vantaq -Ata#nuShvAq -ShTayo#nIqM - ~Myo&sAq - vathAditya - syAroga-syAtha vAyo- rathAgneqr - dakShiNapUrvasyA - mi#ndraGoqShA vaq-Apa#mApAqM-~Myo#&pA - mApoq vai - catu#ShTayyo - jAnudaqGnI - maqgniM praqNIyeq - mA nu# kaqM - ~MviSI$rShNIM - paqrjanyA#yaq - puna# - raqdByaH -sam~MvathsaraM dvAtri(gm)#Sat) 
 
Korvai with starting Padams of 1, 11, 21 Series of Dasinis :-
(BaqdraM - jyoqtiShAq - tasmin rAjAnaM - kaqSyapA$th-sahasraqvRudi#yaqM- napu(gm)sa#ka - maqShTayo#nIq - mavapatantAnA - mAqyata#navAn Bavati - saqto bandhuqM - tA u#ttaraqto - vajra#meqva - puna#rmAmaitu 
triq(gm)qSadu#ttaraSaqtam) 

First and Last Padam in TA, 1st Prapaatakam :-
(BadraM - tapasvI puNyo Bavati tapasvI pu#Nyo Baqvati)

|| hari#H om ||
|| kRuShNa yajurvedIya taittirIya AraNyake prathamaH prapAThakaH (aruNapraSnaH) samAptaH ||
=======================================================
oM namaH paramAtmane, SrI mahAgaNapataye namaH
SrI guruByo namaH, haqriqH oM

6	triNAciketaM

T.B.3.11.7.1 
aqyaM ~MvAva yaH pava#te | so$&gni nA#rcikeqtaH | sa yat prA~g pava#te | 
tada#syaq Sira#H | athaq yad da#kShiqNA | sa dakShi#NaH paqkShaH |
athaq yat praqtyak | tat pucCa$M | ya duda~g~g# | sa utta#raH paqkShaH | 37(10)

T.B.3.11.7.2
athaq yath saqm~MvAti# | tada#sya saqma~jca#naM ca praqsAra#NaM ca | 
atho# saqpandeqvAsyaq sA || sa(gm) haq vA a#smaiq sa kAma#H padyate | 
yat kA#moq yaja#te | yo$&gniM nA#cikeqtaM ci#nuqte |
ya u# caina-meqvaM ~Mveda# || yo haq vA aqgne rnA#cikeqtasyAqyata#naM 
pratiqqShThAM ~Mveda# | Aqyata#navAn Bavati | gacCa#ti pratiqShThAM | 38 (10)

T.B.3.11.7.3
hira#NyaqM ~MvA aqgne rnA#cikeqtasyAqyata#naM pratiqShThA | ya eqvaM ~Mveda# |
Aqyata#navAn Bavati | gacCa#ti pratiqShThAM ||
yo haq vA aqgne rnA#cikeqtasyaq SarI#raqM ~Mveda# | 
sa Sa#rIra eqva svaqrgaM ~Mloqkame#ti | 
hira#NyaqM ~MvA aqgne rnA#cikeqtasyaq SarI#raM | 
ya eqvaM ~Mveda# | sa Sa#rIra eqva svaqrgaM ~Mloqkame#ti || 
athoq yathA# ruqkma ut-ta#pto BAqyyAt | 39 (10)

T.B.3.11.7.4
eqvameqva sa teja#sAq yaSa#sA | aqsmi(gg)Sca# loqke#-&muShmi(gg)#Sca BAti || 
uqravo# haq vai nAmaiqte loqkAH | ye-&va#reNAdiqtyaM | 
atha# haiqte varI#yA(gm)so loqkAH | ye pare#NAdiqtyaM | 
anta#vanta(gm) haq vA eqSha kShaqyyaM ~MloqkaM ja#yati | yo-&va#reNAdiqtyaM | 
atha# haiqSho#-&naqnta-ma#pAqra-ma#kShaqyyaM ~MloqkaM ja#yati | 
yaH pare#NAdiqtyaM ( ) || 40 (10)

T.B.3.11.7.5
aqnaqnta(gm) haq vA a#pAqra-ma#kShaqyyaM ~MloqkaM ja#yati | 
yo$&gniM nA#cikeqtaM ci#nuqte | ya u# caina-meqvaM ~Mveda# || 
athoq yathAq ratheq tiShThaqn pakSha#sI paryAq-vartta#mAne praqtyape$kShate | 
eqva-ma#horAqtre praqtyape$kShate | 
nAsyA#-horAqtre loqkamA$pnutaH | yo$&gniM nA#ciqketaM ci#nuqte | 
ya u# caina-meqvaM ~Mveda# || 41 (8) 
(utta#raH paqkSho - gacCa#ti pratiqShThAM - BAqyyAd - yaH pare#NAdiqtya - +maqShTau ca#) (A7)

T.B.3.11.8.1
uqSan. haq vai vA#jaSravaqsaH sa#rvavedaqsaM da#dau | 
tasya# haq naci#ketAq nAma# puqtra A#sa | ta(gm) ha# kumAqra(gm) santa$M | 
dakShi#NAsu nIqyamA#nAsu SraqddhA &&vi#veSa | sa ho#vAca | 
tataq kasmaiq mAM dA$syaqsIti# | dviqtIya#M tRuqtIya$M || ta(gm) haq parI#ta uvAca |
mRuqtyave$ tvA dadAqmIti# || ta(gm) haq smotthi#taqM ~MvAgaqBiva#dati | 42 (10)

T.B.3.11.8.2
gauta#ma kumAqramiti# | sa ho#vAca | pare#hi mRuqtyo rgRuqhAn | 
mRuqtyaveq vai tvA#&dAq-miti# || taM ~Mvai praqvasa#ntaM gaqntAsIti# hovAca | 
tasya# sma tiqsro rAtrIq-ranA$SvAn gRuqhe va#satAt | sa yadi# tvA pRuqcCet | 
kumA#raq katiq rAtrI#-ravAthsIq-riti# | tiqsra itiq prati# brUtAt | 
kiM pra#thaqmA(gm) rAtri#-mASnAq iti# | 43 (10)

T.B.3.11.8.3
praqjAM taq iti# | kiM dviqtIyAq-miti# | paqSU(gg)staq iti# | 
kiM tRuqtIyAq-miti# | sAqdhuqkRuqtyAM taq iti# || taM ~Mvai praqvasa#ntaM jagAma | 
tasya# ha tiqsro rAtrIq-ranA$SvAn gRuqha u#vAsa | tamAqgatya# papracCa | 
kumA#raq katiq rAtrI#-ravAthsIq-riti# | tiqsra itiq pratyu#vAca | 44 (10)

T.B.3.11.8.4
kiM pra#thaqmA(gm) rAtri#-mASnAq iti# | praqjAM taq iti# | 
kiM dviqtIyAq-miti# | paqSU(gg)staq iti# | kiM tRuqtIyAq-miti# | 
sAqdhuqkRuqtyAM taq iti# || nama#ste astu Bagavaq iti# hovAca | 
vara#M ~MvRuNIqShveti# || piqtara#meqva jIva#nnayAqnIti# || 
dviqtIya#M ~MvRuNIqShveti# | 45 (10)

T.B.3.11.8.5
iqShTAqpUqrtayoq rme &kShi#tiM brUqhIti# hovAca | 
tasmai# haiqtamaqgniM nA#cikeqta-mu#vAca | 
tatoq vai tasye$-ShTApUqrte nA kShI#yete || 
nAsye$ShTA-pUqrte kShI#yete | yo&$gniM nA#cikeqtaM ci#nuqte | 
ya u# caina-meqvaM ~Mveda# || tRuqtIya#M ~MvRuNIqShveti# | 
puqnaq mRuqrtyo rme &pa#jitiM brUqhIti# hovAca | 
tasmai# haiqtamaqgniM nA#cikeqta-mu#vAca | 
tatoq vai so&pa# puna rmRuqtyu-ma#jayat | 46 (10)

T.B.3.11.8.6
apa# puna rmRuqtyuM ja#yati | yo&$gniM nA#cikeqtaM ci#nuqte ||
ya u# caina-meqvaM ~Mveda# || praqjApa#tiq rvai praqjAkA#maq-stapo#-&tapyata |
sa hira#Nyaq-mudA$syat | ta-daqgnau prAsya#t | ta-da#smaiq nAcCa#dayat | 
tad dviqtIyaqM prAsya#t | ta-da#smaiq nai vAcCa#dayat | 
tat tRuqtIyaqM prAsya#t | 47 (10)

T.B.3.11.8.7
ta-da#smaiq nai vAcCa#dayat | ta-dAqtma-nneqva hRu#daqyye$&gnau vai$SvAnaqre prAsya#t | 
ta-da#smA acCadayat | tasmAqddhira#NyaqM kani#ShThaqM dhanA#nAM | 
Buq~jjat priqyata#maM | hRuqdaqyaqja(gm) hi | sa vai tameqva nAvi#ndat | 
yasmaiq tAM dakShi#NAq-mane$Shyat | 
tA(gg) svAyaiqva hastA#yaq dakShi#NAyAnayat | 
tAM pratya#gRuhNAt | 48 (10)

T.B.3.11.8.8
dakShA#ya tvAq dakShi#NAqM prati#gRuhNAqmIti# | so# &dakShataq dakShi#NAM pratiqgRuhya# | 
dakSha#te haq vai dakShi#NAM pratiqgRuhya# | ya eqvaM ~Mveda# ||
eqtaddha# smaq vai tad viqdvA(gm)so# vAjaSravaqsA gota#mAH | 
apya#nUdeqSyA$M dakShi#NAqM prati#gRuhNanti | 
uqBaye#na vaqyaM da#kShiShyAmaha eqva dakShi#NAM pratiqgRuhyeti# | 
te# &dakShantaq dakShi#NAM pratiqgRuhya# |
dakSha#te haq vai dakShi#NAM pratiqgRuhya# | ya eqvaM ~Mveda# ( ) | 
pra hAqnyaM ~MvlI#nAti || 49 (11)
(vaqdaq - tyAqSnAq it - yu#vAca - dviqtIya#M ~MvRuNIqShve - tya#jayat - 
tRuqtIyaqM prAsya# - dagRuhNAqd - ya eqvaM ~Mvedaika#M ca) (A8)

T.B.3.11.9.1
ta(gm) haiqta-meke# paSubaqndha eqvotta#raveqdyAM ci#nvate | 
uqttaqraqveqdisa#mmita eqSho$&gniritiq vada#ntaH |
tanna tathA# kuqryAt | eqta-maqgniM kAme#naq vya#rddhayet |
sa e#naqM kAme#naq vyRu#ddhaH | kAme#naq vya#rddhayet |
sauqmye vAvai na#madhvaqre ci#nvIqta | yatra# vAq BUyi#ShThAq Ahu#tayo hUqyerann# | 
eqta-maqgniM kAme#naq sama#rddhayati | sa e#naqM kAme#naq samRu#ddhaH | 50 (10)

T.B.3.11.9.2
kAme#naq sama#rddhayati || atha# hainaM puqrar.Sha#yaH |
uqttaqraqveqdyA-meqva saqtriya#-macinvata | tatoq vai te&vi#ndanta praqjAM |
aqBi svaqrgaM ~Mloqka-ma#jayann | viqndata# eqva paqjAM | 
aqBi svaqrgaM ~MloqkaM ja#yati | yo$&gniM nA#cikeqtaM ci#nuqte |
ya u# caina-meqvaM ~Mveda# || atha# hainaM ~MvAqyur. Ruddhi#kAmaH | 51 (10)

T.B.3.11.9.3
yaqthAqnyuqpta-meqvopa#dadhe | tatoq vai sa eqtA-mRuddhi#-mAd^^rdhnot |
yAmiqdaM ~MvAqyur. RuqddhaH | eqtA-mRuddhi#-mRuddhnoti | 
yAmiqdaM ~MvAqyur. RuqddhaH | yo$&gniM nA#cikeqtaM ci#nuqte | 
ya u# caina-meqvaM ~Mveda# || atha# hainaM gobaqlo vArShNa#H paqSukA#maH | 
pA~gkta#meqva ci#kye | pa~jca# puqrastA$t | 52 (10)

T.B.3.11.9.4
pa~jca# dakShiNaqtaH | pa~jca# paqScAt | pa~jco$ttaraqtaH | ekAqM maddhye$ |
tatoq vai sa saqhasra#M paqSUn prApno$t | pra saqhasra#M paqSU-nA$pnoti |
yo$&gniM nA#cikeqtaM ci#nuqte | ya u# caina-meqvaM ~Mveda# ||
atha# hainaM praqjApa#tiq rjyaiShThya#kAmoq yaSa#skAmaH praqjana#nakAmaH | 
triqvRuta#meqva ci#kye | 53 (10)

T.B.3.11.9.5
saqpta puqrastA$t | tiqsro da#kShiNaqtaH | saqpta paqScAt | tiqsra utta#raqtaH | 
ekAqM maddhye$ | tatoq vai sa pra yaSoq jyaiShThya#-mApnot | 
eqtAM prajA#tiqM prAjA#yata | yAmiqdaM praqjAH praqjAya#nte | 
triqvRud vai jyaiShThya$M | mAqtA piqtA puqtraH | 54 (10)

T.B.3.11.9.6
triqvRut praqjana#naM | uqpasthoq yoni# rmaddhyaqmA |
prayaSoq jyaiShThya#-mApnoti | eqtAM pra#jAtiqM prajA#yate |
yAmiqdaM praqjAH praqjAya#nte | yo$&gniM nA#cikeqtaM ci#nuqte |
ya u# cainameqvaM ~Mveda# || atha# hainaq-mindroq jyaiShThya#kAmaH |
Uqd^^rdhvA eqvopa#dadhe | tatoq vai sa jyaiShThya#-magacCat | 55 (10)

T.B.3.11.9.7
jyaiShThya#M gacCati | yo$&gniM nA#cikeqtaM ci#nuqte |
ya u# caina-meqvaM ~Mveda# || atha# haina-maqsAvA#diqtyaH svaqrgakA#maH |
prAcI#reqvopa#dadhe | tatoq vai so#&Bi svaqrgaM ~Mloqka-ma#jayat |
aqBi svaqrgaM ~MloqkaM ja#yati | yo$&gniM nA#cikeqtaM ci#nuqte |
ya u# caina-meqvaM ~Mveda# || sa yadIqcCet | 56 (10)

T.B.3.11.9.8
teqjaqsvI ya#SaqsvI bra#hmavarcaqsI syAqmiti# | 
prA~gA hotuqrddhiShNyAq-duthsa#rpet | yeyaM prAgAqd yaSa#svatI | sA mAq prorNo#tu |
teja#sAq yaSa#sA brahmavarcaqseneti# | 
teqjaqsvye#va ya#SaqsvI bra#hmavarcaqsI Ba#vati || athaq yadIqcCet | 
BUyi#ShThaM meq Sradda#dhIrann | BUyi#ShThAq dakShi#NA nayeyuqriti# | 
dakShi#NAsu nIqyamA#nAsuq prAcyehiq prAcyeqhItiq prAcI# juShAqNA vetvAjya#syaq svAheti# sruqveNo#-paqhatyA# havaqnIye# juhuyAt | 57 (10)

T.B.3.11.9.9
BUyi#ShTha-meqvAsmaiq Sradda#dhate | BUyi#ShThAq dakShi#NA nayanti ||
purI#Sha-mupaqdhAya# | ciqtiq-klRuqptiBi#-raBiqmRuSya# |
aqgniM praqNIyo#pasamAqdhAya# | cata#sra eqtA Ahu#tI rjuhoti |
tvama#gne ruqdra iti# SataruqdrIya#sya rUqpaM | 
agnA#-viShNUq iti# vasoqd^^rdhArA#yAH | anna#pataq itya#nna hoqmaH | 
saqpta te# agne saqmidha#H saqpta jiqhvA iti# viSvaqprIH ( ) || 58 (10)
[samRu#ddhaq - Ruddhi#kAmaH - paqrastA$c - cikye - puqtro# - &gacCa - 
diqcCe - jju#huyAd - viSvaqpriH ( ) ] (A9)

Special Korvai
(purar.Sha#yo vAqyur go#baqlaH saqhasra#M praqjApa#ti striqvRudindroq 
&sAvA#diqtyaH sa yadIqcCet )


T.B.3.11.10.1
yAM pra#thaqmA-miShTa#kA-mupaqdadhA#ti | iqmaM tayA# loqka-maqBi ja#yati |
athoq yA aqsmin ~Mloqke deqvatA$H | 
tAsAq(gm)q sAyu#jya(gm) saloqkatA#-mApnoti | yAM dviqtIyA#-mupaqdadhA#ti | 
aqntaqriqkShaqloqkaM tayAq-&Bi jaya#ti | athoq yA a#ntarikSha loqke deqvatA$H | 
tAsAq(gm)q sAyu#jya(gm) saloqkatA#-mApnoti | 
yAM tRuqtIyA#-mupaqdadhA#ti | 
aqmuM tayA# loqka-maqBija#yati | 59 (10)

T.B.3.11.10.2
athoq yA aqmuShmi#n ~Mloqke deqvatA$H | 
tAsAq(gm)q sAyu#jya(gm) saloqkatA#-mApnoti | 
athoq yA aqmUrita#rA aqShTAda#Sa | 
ya eqvAmI uqrava#Scaq varI#yA(gm)saSca loqkAH |
tAneqva tABi#-raqBija#yati || 
kAqmaqcAro# haq vA a#syoqruShu# caq varI#yassu ca loqkeShu# Bavati | 
yo$&gniM nA#cikeqtaM ci#nuqte | ya u# caina-meqvaM ~Mveda# || 
saqm~Mvaqthsaqro vA aqgni nA#rcikeqtaH | tasya# vasaqntaH Sira#H | 60 (10)

T.B.3.11.10.3
grIqShmo dakShi#NaH paqkShaH | vaqrq.ShA utta#raH | Saqrat pucCa$M | 
mAsA$H karmakAqrAH | aqhoqrAqtre Sa#taruqdrIya$M | paqrjanyoq vasoqd^^rdhArA$ |
yathAq vai paqrjanyaqH suvRu#ShTaM ~MvRuqShTvA | 
praqjAByaqH sarvAqn kAmA$nth saMpUqraya#ti | 
eqva-meqva sa tasyaq sarvAqn kAmAqnth saMpU#rayati | 
yo$&gniM nA#cikeqtaM ci#nuqte | 61 (10)

T.B.3.11.10.4
ya u# caina-meqvaM ~Mveda# || saqm~Mvaqthsaqro vA aqgni rnA#cikeqtaH |
tasya# vasaqntaH Sira#H | grIqShmo dakShi#NaH paqkShaH |
vaqqrq.ShAH pucCa$M | Saqradutta#raH paqkShaH | heqmaqnto maddhya$M | 
pUqrvaqpaqkShAScita#yaH | aqpaqraqpaqkShAH purI#ShaM | aqhoqrAqtrANIShTa#kAH ( ) |
eqSha vAva so$&gni-ra#gniqmaya#H punarNaqvaH | 
aqgniqmayo# haq vai pu#narNaqvo BUqtvA | svaqrgaM ~Mloqka-me#ti | 
Aqdiqtyasyaq sAyu#jyaM | yo$&gniM nA#cikeqtaM ci#nuqte | 
ya u# caina-meqvaM ~Mveda# || 62 (16) 
(aqmuM tayA# loqkamaqBija#yatiq - Sira# - Scinuqta - iShTa#kAqH ShaTca#) (A10) 
oM SAntiqH SAntiqH SAnti#H ||
=======================


